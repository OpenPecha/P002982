༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOKG09977
ImageGroup:
ISBN:
OOKGO10136
7540926333
LCCN:
n/a
540926333
Title:
རྫོང་གཏེར་ཀུན་བཟང་ཉི་མའི་གསུང་སྐོར་གཅེས་བསྡུས
rdzong gter kun bzang nyi ma'i gsung skor gces bsdus
Author:
ཀུན་བཟང་ཉི་མ་
|kun bzang nyi ma
n/a
Descriptor:
Original Publication:
n/a;n/a
Place:
Publisher:
[khreng tu'u]
si khron mi rigs dpe skrun khang
2002
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



དཔེ་སྐྲུན་གསལ་བཤད།
རང་རིགས་མེས་པོའི་སྲོལ་རྒྱུན་རིག་གནས་ཉམས་གསོ་དང་་་་
དར་སྤེལ་གྱི་གོ་སྐབས་བཟང་པོ་འདིར་བསྟུན། ད་ལན་རང་རེའི་
དཔེ་སྐྲུན་ཁང་གིས་རྒྱལ་དབང་པདྨ་ཀ་རའི་ཕྲིན་ལས་ཀྱི་བཀའ་་་་
བབས་གྲུབ་པའི་རིག་འཛིན་ཆེན་པོ་རྫོང་གཏེར་རིག་འཛིན་ནུས་་་
ལྡན་རྡོ་རྗེའི་བཀའ་གཏེར་རྒྱ་མཚོ་ལྟ་བུ་ལས། དག་པའི་སྣང་བ་ཡེ་
ཤེས་ཀྱི་རོལ་བར་ཤར་བའི་ཐུགས་རྗེ་ཆེན་པོ་དྲི་མེད་པདྨ་དཀར་་་་་
པོའི་ཞིང་བཀོད་དང་། རྣམ་དག་གཡུ་ལོ་བཀོད་པའི་ཞིང་ཁམས་ཀྱི་
མཐོང་སྣང་། དག་པ་ཟངས་མདོག་དཔལ་རིའི་མཐོང་སྣང་སྐུ་གསུམ་
ཞིང་བཀོད། སྙིགས་དུས་ཀྱི་མ་འོངས་རྗེས་འཇུག་འགའ་ལ་དངོས་
སམ་བརྒྱུད་ནས་ལུགས་གཉིས་ཀྱི་བླང་དོར་བདེ་བླག་ཏུ་འབྱེད་ནུས་
པའི་ཞལ་གདམས་དང་ཉམས་མགུལ་ངོ་མཚར་དད་པའི་མཆོད་་་་
སྡོང་དུ་གྱུར་པ་འགའ་ཞིག་དང་། གཞན་ཡང་རྫོགས་པ་ཆེན་པོ་
གནས་ལུགས་གཅེར་མཐོང་དང་དེའི་ཟབ་པའི་གནད་ཟིན་བྲིས་སུ་
བཀོད་པ་བཅས་ཁོལ་དུ་ཕྱུང་ནས་བསྡམས་བསྒྲིགས་པར་བསྐྲུན་་་་
བྱས་པ་ཡིན།



དེ་ལ་དེབ་འདི་དང་། ལོ་ཤས་སྔོན་བསྐྲུན་ཟིན་པའི་གཏེར་ཆེན་
བདུད་འཇོམས་རྡོ་རྗེ་ཡབ་སྲས་ཀྱི་རྣམ་ཐར་དད་གསུམ་གསེར་གྱི་སྙེ་
མ་ཞེས་པའི་དེབ་འདི་གཉིས་ཀྱི་ཡོན་སྦྱོར་དང་ཞལ་བཀོད་གནང་
མཁན་ནི། གོང་དུ་སྨོས་པའི་རྫོང་གཏེར་ཀུན་བཟང་ཉི་མ་གང་གི་
རིགས་སྲས་མཆོག་སྤྲུལ་པདྨ་ཐེག་མཆོག་བསྟན་པའི་རྒྱལ་མཚན་་་
ནམ་ཡོངས་གྲགས་སུ་སྤྲུལ་སྐུ་ཐེག་ལོ་ཞེས་འབོད་པ་ཁོང་གིས་གནང་
བ་ཡིན། སྐྱབས་རྗེ་དམ་པ་ཉིད་ནི་སྤྱིར་བོད་ཀྱི་རིག་གཞུང་ཀུན་ལ་
ཐུགས་གཙིགས་རྒྱ་ཆེན་པོ་མཛད་ཚུལ་ནི། འདས་པའི་བགྲངས་བྱ་
བཞི་བཅུ་ལྷག་གི་སྔོན་ལ་དུས་འགྱུར་གྱི་ཡོ་ལངས་དྲག་ཏུ་གཡོས་་་
རྐྱེན་གྱིས། རེ་ཞིག་བག་ལ་ཞ་བའི་བོད་ཀྱི་ཟློས་གར་འཁྲབ་གཞུང་
རྣམས། ཐབས་མཁས་ཀྱིས་མཛད་པས་དཔེར་ན་ནད་ཀྱིས་ཉེ་བར་
འཚེ་ནས་དབུགས་ཀྱི་རྒྱུ་བ་དང་བྲལ་ལ་ཉེ་བ་ལྟ་བུ་ལ། སྨན་འཆི་
སོས་ཀྱི་བདུད་རྩིས་ལེགས་པར་གསོས་པ་བཞིན་ཉམས་པ་སླར་གསོ་
དང༌། ཉེ་ཆར་ཡང་གྲངས་ལ་མི་རྨོངས་པར་བྱེད་པ་སྐར་རྩིས་ཀྱི་
རིག་པ་དང༌། དེང་རབས་ཚན་རྩལ་གཉིས་ཟུང་དུ་བསྡེབས་ནས་
གློག་ཀླད་འཕྲུལ་འཁོར་གྱི་ལམ་ནས་སྐར་རྩིས་ཀྱི་གནས་ལུགས་བདེ་



T
བླག་ཏུ་སྤྱོད་སླ་བའི་མཉེན་ཆས་གསར་གཏོད་མཛད་དང་མཛད་་་
མུས་སུ་ཡོད་པས་མི་ཉམས་གོང་འཕེལ་གྱི་མཛད་པ་བཅས་དང་།
ཡང་སྒོས་སུ་ཉིད་ཀྱི་ཡབ་མེས་ཀྱི་བཀའ་གཏེར་མཆིས་རིགས་ཐུགས་
ཀྱི་ཐིག་ལེར་མཛད་ནས་འདིར་མ་འཐུས་པའི་བཀའ་འབུམ་གླེགས་
བམ་ཉེར་དྲུག་ཡོད་པ་ཆ་ཚང་བསྐྱར་པར་བྱས་ཡོད།
དེབ་འདིར་འཁོད་པའི་གཟིགས་སྣང་སྣ་ཚོགས་ཀྱི་ཚིག་གི་སྡེབ་
སྦྱོར་དང་། གདུལ་བྱའི་མོས་ངོར་མཐུན་པའི་ཞལ་གདམས་འདྲ་མིན་
གྱི་ཉམས་འགྱུར་གང་ལ་བསམ་ནའང་སྙན་གཞུང་གི་ལུས་ཀྱི་སྦྱོར་་
ཚུལ་བཅད་ལྷུག་སྤེལ་གསུམ་གྱི་སྒོ་ནས་བརྗོད་བྱ་དོན་གྱི་སྙིང་བཅུད་
རྗོད་བྱེད་ཚིག་གི་སྒོ་ནས་གོ་སླ། རྟོགས་བདེ། བེད་མཁོ། ཚིག་སྒྲོས་
ལེགས་པ་བཅས་ཁྱད་ཆོས་བཞི་དང་ལྡན་པ་ཞིག་སྟེ། གནའ་དེང་གི་
རིག་པ་སྨྲ་བ་སུ་ལའང་མཁོ་ངེས་ཀྱིས་དམིགས་བཙུགས་ཀྱིས་་
བཞེངས་བསྐྲུན་སྤེལ་བ་ལགས་ནའང་། ཉེས་ཚོགས་མཆིས་རིགས་
སྐྱོན་ཐོག་མཛུབ་བཙུགས་ཀྱིས་དགོངས་འཆར་གནང་བར་ཞུ་ཞུ།
བཀྲ་ཤིས་ཀྱིས་བྲིས།



དཀར ཆག
༡ དག་སྣང་ཡེ་ཤེས་རོལ་བ་ལསཿཐུགས་རྗེ་ཆེན་པོ་དྲི་མེད་
པདྨ་དཀར་པོའི་ཞིང་བཀོད་འབྲེལ་ཚད་སངས་རྒྱས་
ཞེས་བྱ་བ་བཞུགས།
..........(1）
༢ དག་སྣང་ཡེ་ཤེས་རོལ་བ་ལསརྣམ་དག་གཡུ་ལོ་བཀོད་
པའི་ཞིང་ཁམས་ཀྱི་མཐོང་སྣང་དྲི་བྲལ་མེ་ལོང་ཞེས་བྱ་བ་
བཞུགས། ...
༣ དག་སྣང་ཡེ་ཤེས་རོལ་བ་ལསཿདག་པ་ཟངས་མདོག་
དཔལ་རིའི་མཐོང་སྣང་སྐུ་གསུམ་ཞིང་བཀོད་ཟབ་
མོ་བཞུགས། ........
༤ མཁའ་འགྲོ་འབུམ་གྱི་གསང་མཛོད་ལས་གདུལ་བྱའི་མོས་
བསྐུར་པདྨ་དབང་གི་ལྕགས་ཀྱུ་ཞེས་བྱ་བ་བཞུགས། .......(213)
༥ སྙིགས་མའི་གཏེར་སྟོན་ནུས་ལྡན་རྡོ་རྗེའི་ཞལ་གདམས་
ཉམས་མགུལ་ངོ་མཚར་དད་པའི་མཆོད་སྡོང་ཞེས་བྱ་བ་
བཞུགས། ...............
............(145）
•བ•བ•བ བབ•(229）



བ.................•(31)
༦ སློབ་བུ་ཆོས་ཁོར་ལ་གདམས་པ་རྣལ་འབྱོར་སྤྲོས་པའི་
རྒྱང་གླུ་དཔའ་བོ་རིག་འཛིན་འབོད་པའི་ལྕགས་ཀྱུ་ཞེས་
བྱ་བ།...............
༧ དག་སྣང་ལསརྫོགས་པ་ཆེན་པོ་གནས་ལུགས་གཅེར་
མཐོང་བཞུགས།
........（341)
༨ ཟབ་པའི་གནད་ཀྱི་ཟིན་བྲིས་འབྲུ་འགྲེལ་དུ་བཀོད་པ་
དོན་གསལ་སྒྲོན་མེ་ཞེས་བྱ་བ།...
•བ•བབ•བབ• (351）
•2，



དག་སྣང་ཡེ་ཤེས་རོལ་པ་ལས༔ཐུགས་རྗེ་ཆེན་
པོ་དྲི་མེད་པདྨ་དཀར་པོའི་ཞིང་བཀོད་
འབྲེལ་ཚད་སངས་རྒྱས་ཞེས་བྱ་
བ་བཞུགས་སོ།།



༄༅། །ན་མོ་ལོ་ཀི་ཤྭ་ར་ཡེ༔ ཐུགས་རྗེ་འོད་ཟེར་བྱེ་བའི་རླབས་ཕྲེང་གིས༔
འགྲོ་བའི་མི་ཤེས་མུན་པ་དབྱིངས་སུ་བསལ༔ བྱམས་དང་སྙིང་རྗེའི་ཟེར་དངར་
འཁྲུངས་མཛད་པའི༔ དྲི་མེད་པདྨ་དཀར་པོར་དད་བརྒྱས་འདུད༔ ཕྱོགས་་་་་
འཛིན་བྲལ་བའི་བཏང་སྙོམས་སྤྱན་མངའ་བ༔ རིས་མེད་མ་གྱུར་འགྲོ་བ་ཡོངས་
ལ་བརྡལ༔ ལེགས་ཉེས་ཀུན་གཟིགས་སྐྱབས་ཆེན་གང་དེ་ཡི༔ ཞིང་དང་བཀོད་
པ་བློས་དཔག་གནས་མིན་ཀྱང༔ བརྒྱུད་པའི་བྱིན་རླབས་སྙིང་ལ་སིམ་པ་དང༔
ཚོགས་སྨོན་ལས་འཕྲོ་བཟང་པོའི་རྟེན་འབྲེལ་གྱིས༔ རྨི་ལམ་སྣང་བ་ཞིང་ཁམས་
རོལ་བར་སད༔ བརྡ་ཚིག་གདམས་པས་སྐད་ཅིག་དལ་མི་ཁོམས༔ རང་རིག་
ངང་ལས་གཡོ་ཐབས་མི་འདུག་གོ ཆོས་བརྒྱད་དོར་བའི་བན་སྨྱོན་འུར་་་་་
བསླངས་ང༔ གནས་སྐབས་མཐར་ཐུག་བདེ་སྐྱིད་ཉི་མ་ཤར༔ གཞི་ལམ་་་་་
འབྲས་བུས་རྩལ་ཆེན་རྫོགས་པ་འདི༔ ཕ་གཅིག་པདྨ་འབྱུང་གནས་སྐུ་དྲིན་ཡིན༔
སུ་མ་མགུ་ཡང་ཞིང་བཀོད་བྲི་བར་བགྱི༔ ལས་ལྡན་སློབ་བུ་རྣམས་ཀྱིས་སྤྲོ་བ་་་
བསྐྱེད༔ དེ་ཡང་བསྐལ་པ་ཤིང་ཁྱིའི་ལོའི་ཟླ་༥་ཚེས་༡༠ཡི་ནུབ་མོ་ཉམས་འོད་
གསལ་དང་འདྲེས་པའི་སྐབས་སུ་སྣང་བ་ཐམས་ཅད་འོད་དཀར་པོ་མཐའ་དབུས་
དང་བྲལ་བར་བརྡལ་དེའི་ངང་དུ་ཡུན་གཅིག་ཏུ་གནས་ལ་བྱམས་དང་སྙིང་རྗེ་་་་
བསམ་གྱིས་མི་ཁྱབ་པ་འབར་རོ༔ དེ་ལས་ལྡང་ཚེ་ལྷོ་ནུབ་ཕྱོགས་ནས་འཇའ་་་
ཟེར་ལྔ་ལྡན་གྱི་ལྕག་མ་བདག་གི་མདུན་ཐད་དུ་བརྐྱང་བའི་ལམ་ལ་བུ་ཆུང་དཀར་
པོ་གཡུ་ཡི་ཟུར་ཕུད་གཡས་གཡོན་དུ་འཕྱང་བ༔ ལྷའི་གོས་དཀར་པོ་གཡུ་ཡི་
ཚོམ་བུ་ཅན་གྱི་སྨད་ཤམ་དང༔ གསེར་གཡུ་རཏྣ་མང་པོ་སྤྲས་པ་དར་སྔོན་པོའི་
དཔྱངས་པ་འཕུར་བ་དམ་རྟགས་རྡོ་རྗེ་ཕྱེད་པ་དང་རནྣའི་རྩེ་ཕྲན་བཀྲ་བ༔
• 2 •



ཕྱག་གཡས་ལྕགས་ཀྱུ་དང་གཡོན་པས་གཏེར་བུམ་འཛིན་ཅིང་ཤ་བ་ལ་ཞོན་པ༔
འཇའ་དང་འོད་ཟེར་མུ་མེད་པ་འཕྲོ་བ་དེ་དང༔ ཡུ་མོ་ཞོན་པའི་བུད་མེད་དུང་
གི་གཙུག་ཕུད་སོགས་མཛེས་པ་གཉིས་བྱུང་སྟེ་འདི་སྐད་ཟེར་བྱུང༔ ཨ་ཧོ
གཡའ་དག་ནམ་མཁའི་དཀྱིལ་ན༔ འཇའ་ཟེར་སྟོང་གི་དཔལ་འབར༔ དྲི་་་
བྲལ་འོད་དཀར་ཟླུམ་འཁྱིལ༔ བདེ་སྟོང་སྤྲོས་དང་བྲལ་བའི༔ འོད་གསལ་་་་
རིག་སྐུ་མཇལ་བ༔ ངོ་མཚར་དགའ་བའི་གནས་སོ༔ བསིལ་ཆབ་རྫིང་བུའི་་་
ཁྱོད་ན༔ ངང་དུར་ཚ་གདུངས་བྲལ་སོང༔ བྱ་བྲན་ཉི་མའི་ཟེར་གྱིས༔ ཚ་
བསྲེགས་བཟོད་དཀའ་ཡ་ང༔ དུག་གི་དགའ་ཚལ་ཁྲོད་ན༔ རྨ་བྱ་སྒྲོ་མདངས་
ལྡན་ཡང༔ མདངས་འཛིན་བྱ་བྱིས་མང་པོ༔ དུག་སྤྱོད་སྲོག་འགགས་སྙིང་རྗེ
སྤངས་ལྗོང་ཀུ་མུད་ཁྲོད་ན༔ རྐང་དྲུག་སྦྲང་རྩིའི་བརྒྱག་སོང༔ འཕུར་ལྡན་་་་
འབུ་ཕྲན་གཡོ་ལྡིང༔ གེ་སར་སྒྲུབས་འཐུམ་ཤ་ཚ༔ རྒྱ་མཚོ་གཏིང་ཀློང་ལྡན་་
པའི༔ ཁ་ཁྱེར་གྲུ་བོའི་ནང་དུ༔ ཞུགས་པའི་བསམ་ཡས་སྐྱེ་བོ༔ ལེ་ལོའི་་་
ངང་ལ་དུས་འདའ༔ ལྷོ་ཕྱོགས་རླུང་ནག་འཚུབས་མའི༔ གྲུ་འཐོར་ཆུ་ལ་བྱིང་
སོང༔ ཐར་བའི་དུས་སྐབས་མི་ཡོངས༔ ཤ་ཚ་སྙིང་རྗེ་ཡི་མུག དེ་ལས་་
འདོན་པའི་མན་ངག༔ རི་བོ་གྲུ་འཛིན་ཕྱོགས་ན༔ བོད་ཀྱི་བླ་མ་བཞུགས་་
ཡོད༔ དྲིས་ལན་སྣ་ཚོགས་མཛད་ན༔ བློ་ལྡན་མང་པོར་ཕན་ཐོག དེ་་་
ཕྱིར་ནུས་ལྡན་རྡོ་རྗེ༔ ལྟད་མོར་འགྲོ་དང་མི་འགྲོ༔ སེམས་ལ་ཡང་དགོས་་་་་
ཞོག་ལགས༔ ཅེས་ཟེར་བའི་ལན་དུ་བདག་གིས་སྨྲས་པ༔ ཡི༔ ལྷ་ཕྲུག་་་་
གཞོན་ནུ་མིང་སྲིང༔ འཁྲུལ་འཁོར་སྒྱུ་མའི་སྣང་བ༔ ཟད་པའི་དུས་ནི་དཀའ་
ངེས༔ འོན་ཀྱང་ཡེ་སངས་རྒྱས་པའི༔ ཆོས་སྐུ་གཞིར་གནས་རིག་པ༔ ཅུང་
ང་ཙ
• 3，



ཟད་ངེས་པར་མཐོང་ཡོད༔ གཅིག་ཤེས་ཀུན་གྲོལ་ཟབ་མོའི༔ སྨན་གྱི་འཁོར་
བ་དོང་སྤྲུགས༔ ནུས་ན་ཡ་མཚན་སྐྱིད་པ་ དེ་ལས་ཟབ་པའི་ཆོས་ཞིག༔
ཚོལ་རྒྱུ་ཡོད་པར་མི་འདོད༔ རང་བྱུང་འཇའ་ལུས་སྦུབས་གྱི ཚོགས་བརྒྱད་
སྲིན་ཡུལ་གྲོང་གི རྟ་དཔལ་གྱི་རི་བོའི༔ ལྔ་ལྡན་ཕོ་བྲང་དབུས་ན༔
རང་རིག་པདྨ་འབྱུང་གནས༔ རྗེ་འབངས་རིགས་འཛིན་རྒྱ་མཚོ༔ སྟོན་་་་་་
འཁོར་དགོངས་པ་དབྱེར་མེད༔ འཛད་མེད་དམ་ཆོས་སྒོ་འབྱེད༔ ཕ་ཕོག་བུ་
ལ་སྟེར་ནས༔ ཟག་མེད་ཆོས་ཀྱིས་ཚིམ་ཡོད༔ བླ་མའི་ཐབས་ཆགས་མི་
འདུག དེ་དག་ཐུགས་ལ་ཞོག་ལགས༔ ཅེས་སྨྲས་ཚེ་ལྷ་ཕྲུག་ཉིད་ཀྱིས་་་་་
འགྱེངས་ཐབས་དགྱེ་སྤྲུག་བྱས་ནས་འདི་ལྟར་ཟེར་རོ༔ ཧེ་ཧེ༔ མུན་གླིང་བོད་
ཀྱི་ཁྲོད་ན༔ སངས་རྒྱས་བསྟན་པའི་ཉམས་དམའ༔ སྤྲེལ་ཚ་རྒྱུད་ནས་བློ་་་་
རྒོད༔ མི་ནག་ཁ་ནས་སྒོམ་ཁྱེར༔ གསང་སྔགས་བོན་དུ་ཁྲོམ་བསྒྲགས༔ སྡེ་
བ་ནང་འཁྲུགས་ཕུ་ནུ༔ འཐབ་རྩོད་ཁོལ་མོ་ཡུག་སྤྱོད༔ ནད་མུག་མཚོན་གྱིས་
སྐབས་ཐོག འཇིག་རྟེན་མི་བདེ་མནར་བའི༔ རྒུད་པ་གསོ་བའི་དམ་་་་་
བཅའ༔ བྱམས་དང་སྙིང་རྗེ་བྲལ་བའི༔ གདམས་ངག་ཁོང་དུ་ཆུད་ན༔
ཚོལ་དགོས་མི་འདུག་ཧ་ཧ༔ རང་སྣང་དག་པའི་ཆོ་རོལ༔ པདྨ་འབྱུང་གནས་
ཞལ་རས སྐུ་གསུང་ཐུགས་ཀྱི་བཀོད་པ༔ མཇལ་བ་སྔོན་སྨོན་དག་པའི
རྟེན་འབྲེལ་བཟང་པོར་གོ་བྱུང༔ དད་པའི་འཁོར་ལོ་རིན་ཆེན༔ ཕྱོགས་མེད་
ཁྱབ་བརྡལ་མིན་པའི མཆོག་འཛིན་ཐ་ཆད་བློ་ཙམ༔ ང་རྒྱལ་འཛིན་པ་མ་་
ཆོད༔ འཇིག་རྟེན་པ་དང་ཁྱད་མེད༔ ངེད་ཚོས་བླ་མའི་གདམས་ངག༔ དེ་
དང་ཅུང་ཟད་མི་འདྲ༔ འཁོར་བ་དོང་ནས་སྤྲུགས་པའི༔ གསུངས་མཆོག་ཡི་
•4.



༤
གེ་དྲུག་མ༔ རྒྱལ་ཀུན་ཐུགས་ཀྱི་ཡང་སྙིང༔ འདོད་དགུ་འབྱོར་བའི་ནོར་བུ
སྡུག་བསྔལ་སེལ་བའི་རྩི་སྨན༔ འབྲེལ་ཚད་འདྲེན་པའི་ལྕགས་ཀྱུ ཉོན་་་་་་
མོངས་འཇོམས་པའི་ཐོ་ལུམ༔ དུས་གསུམ་འབྱོན་དཀའི་གདམས་པ༔ ཡིད་་
ལེན་ཁྱེད་ལ་མེད་ན༔ ཞུ་བྱ་མང་པོ་མ་མཆིས༔ ཟེར་བའི་ལན་ཏུ་བདག་གི་་་
དད་དང་མོས་ཀུན་ཀྱིས་ངང་ནས༔ ཨེ་མ༔ གྲོགས་པོ་ལྷ་ཕྲུག་གཞོན་ནུ།
ད་ནི་བདག་གི་རྒྱུད་ལ༔ སྔར་ལས་ལྷག་པའི་དད་པ། འཁོར་བ་དོང་ནས་་་་་
སྤྲུགས་པའི་སྙིང་རྗེ་ཕྱོགས་བྲལ་སྐྱེ་བྱུང༔ ཁྱེད་ཀྱི་ལམ་རོགས་མཛོད་དངཿ
དག་པའི་ལྟད་མོར་འགྲོ་དུས༔ ཡ་མཚན་ངོ་མཚར་རྨད་བྱུང དགའ་འོ་སྐྱིད་
དོ་ཨེ་མ༔ ཞེས་སྨྲས་པའི་ལྷ་ཕྲུག་ཉིད་ཞལ་འཛུམ་པ་མཛད་ནས་འཇའ་ལམ་གྱི་
སྔོན་པོ་ལ་བསྒྲོད་ བདག་ཀྱང་རྗེས་སུ་འབྲང་ནས་སོང་ཚེ་རི་ལུང་ཡུལ་གླིང་་་་
བསམ་གྱིས་མི་ཁྱབ་པ་བསྒྲོད་ནས་ཆུ་བོ་སི་ལནྟའི་འགྲམ་ངོས༔ རི་བོ་གསལ་་་་
ལྡན་སྤོས་དྲི་སྣོམ་པའི་རྩེར་སླེབ་ཚེ༔ ལྷ་ཕྲུག་ན་རེ་སྤྲུལ་པའི་གཏེར་ཆེན་ནུས་་་་
ལྡན་རྡོ་རྗེ་ཕྱོགས་ཐམས་ཅད་ལ་ལྟད་མོ་གཟིགས་དང་གསུངས་པས་བདག་གི་དེ་་
ལྟར་བྱས་ཚེ༔ ཤར་ན་མི་དཀར་པོ་དར་བེར་གྱོན་པ་ཞིག་གིས་ཤར་དང་ལྷོ་བྱང་
ནུབ་ངོས་སུ་བསྐོར་ནས་དུང་དཀར་འབུད་པ་ལ༔ ལྷོ་ནས་མི་ནག་ཞིག་གིས་་་་
དར་ནག་པོ་སྤྲུགས་ནས་དུང་དཀར་བཀབ་སྒྲ་སྙན་པོ་མ་གྲགས༔ ནུབ་ནས་བུ་
ཡུག་འཚུབས་ཏེ་དུང་སྒྲ་མ་འབྱིན༔ བྱང་ཤར་གཉིས་སུ་སྒྲ་ཤིན་ཏུ་གྲགས་པ་་་
མཐོང་བྱུང༔ ལྷོ་ཕྱོགས་ན་དུག་རླངས་ཁྲག་མཚོ་རབ་ཏུ་ཁོལ་བ་ཞིག་འདུག
ནུབ་ཕྱོགས་ན་གདོལ་བ་ཤན་པ་གོས་སྔོན་ཅན་གྱིས་ཡུལ་གླིང་བསམ་གྱིས་མི་ཁྱབ་
པ་ཅིག་མཐོང་བ་དང༔ བྱང་ཕྱོགས་སུ་ཉི་མ་འོད་འབར་བ་ལ་སྤྲིན་ནག་ཞིག་་་་
，
5•



ཆད་ནས་རེ་བསྒྲིབ་ལ་ཡང་གསལ་བ་སོགས་བྱེད་པ་མཐོང་ཚེ་བདག་གིས་སྨྲས་པ༔
ཀྱི་ཧོ༔ ལྷ་ཕྲུག་གཞོན་ནུ་གསོན་དང༔ འདི་ནས་ཤར་གྱི་ཕྱོགས་ན༔ མི་་་
དཀར་དར་བེར་ཅན་གྱིས༔ གསུངས་སྙན་བཀྲ་ཤིས་དུང་དཀར༔ ཕྱོགས་་་་་
བཞིར་བསྐོར་ནས་འབུད་ཀྱང༔ ལྷོ་ནས་ནག་པོ་དར་འགེབ༔ ནུབ་ནས་་་་་་
འཚུབས་མའི་སྐད་བཀགས༔ བྱང་ཤར་སྒྲ་ཆེན་གྲགས་སོང༔ བརྡ་ཐབས་ཅི་
འདྲ་ཡིན་ལགས༔ ལྷོ་རྒྱུད་མེ་རླུང་དུད་སྤྲིན༔ ནད་ཀྱི་ངད་རླངས་འཕྱོ་བའི
དབལ་ཟེར་བཟོད་པར་དཀའ་འོ༔ བརྡ་ཐབས་ཅི་འདྲ་ཡིན་ལགས ནུབ་ན་
རྒྱ་སོགས་བོན་པོ༔ གདོལ་བ་ཤན་པ་གོས་སྔོན༔ འདུ་འཚོགས་བསམ་ཡས་་་
སྣང་བ༔ བརྡ་ཐབས་ཅི་འདྲ་ཡིན་ལགས༔ བྱང་ཕྱོགས་རྟ་བདུན་འོད་འབར༔
སྤྲིན་ནག་གཡོ་བས་བསྒྲིབ་བྱེད༔ སྣ་ཚོགས་སྣང་བ་དེ་ཚོ༔ བརྡ་ཐབས་ཅི་་་་
འདྲ་ཡིན་ལགས༔ ཞུས་ཚེ་ལྷ་ཕྲུག་ན་རེ༔ ཨ་ཧོ༔ རིགས་བཟང་ནུས་ལྡན་
འདུས་རྩལ༔ ལེགས་པར་བདག་ལ་གསོན་དང༔ དེ་རིང་རྟེན་འབྲེལ་མཚན་
མ༔ བཟང་ངན་བརྟག་པའི་དུས་ལགས༔ ཤར་ཕྱོགས་བུ་ཕོ་དཀར་པོ༔ ཚེ་
རབ་ལས་ཀྱི་ལྷ་མཆོག༔ ཕྱག་གི་ཆོས་དུང་དཀར་པོ༔ སྙན་གྲགས་གང་འབྱུང་
བརྟག་ཐབས༔ ལྷོ་ནས་བདུད་ཀྱིས་བར་ཆད༔ དམ་ཆོས་དཔལ་ལ་འབྱུང་་་་་
ཡོངས༔ འདུ་སྒོ་རཱ་ཛའི་བཀག་པའི༔ བརྡ་རྟགས་དེ་འདྲ་ཡིན་ནོ༔ ནུབ་
ཕྱོགས་མཛད་ཕྲིན་བརྐྱང་ན༔ དམ་སེལ་ཁ་སྨྲས་གླིང་མོ༔ བསྟན་ལ་བར་་་་
ཆད་མང་མཆིས༔ སྙན་གྲགས་ནུབ་ལ་ཡལ་འགྲོ༔ བརྡ་རྟགས་དེ་འདྲ་ཡིན་་་་
ནོ༔ བྱང་ཤར་གཉིས་ལ་ཕྱོགས་ནས བསྟན་པའི་བ་དན་བསྒྲེངས་ན
གདུལ་བྱ་བསམ་ཡས་འདྲེན་ནོ༔ སྙན་གྲགས་ནམ་མཁའི་མཐར་ཁྱབ༔ སྨིན་



h
་
.
གྲོལ་དྲོད་རྟགས་ཁྱད་འཕགས༔ བརྡ་རྟགས་དེ་འདྲ་ཡིན་ནོ༔ ནད་རིམས་་་་
དུག་གི་རླངས་པ༔ ངོས་མི་ཟིན་པའི་གདོན་ནད༔ སུམ་སྦྲེལ་ཧ་ལ་འགྱེལ་་་
གས༔ སྒོས་བཤལ་གཉན་གྲིབ་སྣ་ཚོགས༔ བོད་ཁམས་ཕུང་པའི་དལ་ཁ༔
བཟློག་བྱེད་ཐབས་ལ་འབད་དགོས༔ བརྡ་རྟགས་དེ་འདྲ་ཡིན་ནོ༔ ནུ་་་་་
ཕྱོགས་འདུ་འཚོགས་མང་པོ༔ བསད་གཏུབ་ལས་ཀ་དམར་གཡོས༔ བྱ་་་་
བཞག་འདུ་འཛི་མང་པོ༔ མཐའ་མི་ཀླ་ཀློའི་ཆོ་འཕྲུལ༔ འཇིག་རྟེན་རྩུབ་་་་
འགྱུར་སྟོན་པའི༔ སྨོན་ལོག་དམ་སྲིའི་འཚུབས་མ༔ འཇོམས་པའི་ཐོ་ལུམ་་་
གཟེར་གོསཿ བརྡ་རྟགས་དེ་འདྲ་ཡིན་ནོ༔ བྱང་ཕྱོགས་རྟ་བདུན་འོད་ཅན༔
གསེར་ཞོལ་སྐྱིད་པའི་རང་བཞིན༔ གློ་བུར་སྤྲིན་གྱིས་བསྐོར་བ༔ ལྷོ་བྱང་་་་་་
མཐའ་དམགས་འཁྲུགས་ངོ༔ ཅུང་ཟད་བསྒྲིབ་ཀྱང་གསལ་པ༔ བསྲུང་རིམས་
བསྒྲུབ་རྒྱུ་ཡོད་ངེས༔ ལྷ་བསྲུངས་སྒྲུབ་ག་སོལ་ལ་སོགས༔ རྐྱེན་འཇོམས་་་་་་
གནད་ལ་བརྟེན་མཛོད༔ བརྡ་རྟགས་དེ་འདྲ་ཡིན་ནོ༔ མ་བརྗེད་སེམས་ལ་་་
ཟུངས་ཤིག༔ དགོས་ཆེད་རྨད་བྱུང་ཡོད་དོ༔ ཅེས་གསུངས་སོ༔ ཡང་་་་་་
བདག་ཅག་རྣམས་འཇའ་ལམ་ལ་ཞུགས་ཏེ་ཕྱིན་པའི་རྒྱ་མཚོ་ཆེན་པོ་སྔོ་སངས་ངེ་
བ་དཔག་ཚད་དང་བྲལ་བ་ཞིག་གི་ཕ་རིའི་ངོས་ལ་སླེབ་ཚེ་རི་བོ་འོད་ཟེར་ནོར་བུ་
ཞེས་བྱ་བ་གསེར་གྱི་ཕོར་བ་ཁ་སྦུབས་པ་ལྟ་བུའི་རྩེར་སླེབ་ཚེ་འཇའ་ཟེར་གུར་ཁང་
གི་དྲ་མིག་འཁྲིགས་ཀློང་ལྷ་མོ་རྨ་བྱ་ཆེན་མོ་ལུས་པོ་ཐམས་ཅད་ཐིག་ལེའི་མཛེས་པ་
བྱ་ལྟར་ཀྱང་མི་སྐད་སྨྲ་ཤེས་གསུངས་དབྱིངས་སྙན་པ་ཞིག་དང་འཕྲད་ཚེ་འདི་་་༌་
སྐད་གསུངས་སོ༔ ཨེ་མ༔་སྨོན་ལམ་རྟེན་འབྲེལ་བཟང་པོ༔ ཚོགས་ཤིང་་་་
དུས་ལ་བབ་པའི༔ ལྷ་ལུས་ནོར་བུ་ལྟ་བུའི༔ དོན་འགྲུབ་བདེ་བའི་མྱུ་གུ
• 7 •
--



ཐུགས་མཆོག་སངས་རྒྱས་གཉིས་པའི༔ རྒྱལ་ཚབ་འགྲོ་འདུལ་རྡོ་རྗེ , དཔའ་
བོ་ནུས་ལྡན་གླིང་པ༔ འདི་རུ་འབྱོན་པ་ངོ་མཚར༔ ང་ངོ་ཁྱོད་ཀྱི་ཤེས་སམ
ལྷ་མོ་རྨ་བྱ་ཆེན་མོ༔ ཕྱི་ལྟར་ཁྲོ་གཉེར་འབར་མ༔ ནང་ནི་པདྨ་ཆགས་སྤྱོད
གསང་བ་བདེ་སྐྱོངས་དབང་མོ༔ འགྲོ་འདྲེན་གདུལ་བྱ་སྐྱོང་མཛད༔ དྲིན་་་་་
ཆེན་མགོན་གཅིག་མ་མ༔ སྲིད་གསུམ་གསལ་བའི་མེ་ལོང༔ རྒྱལ་བ་བསྐྱེད་་་་
པའི་ཡུམ་གཅིག༔ ཞལ་ཏ་ཚིག་གསུམ་བཤད་དོ༔ གཡུ་འབྲུག་གསུངས་་་་་
དབྱངས་སྙན་པོ༔ རྟོགས་པའི་གདེངས་དང་ལྡན་པ༔ བརྟུལ་ཞུགས་གདེངས་
ཚད་ཐོབ་པའི༔ རིགས་མཆོག་ཤེས་རབ་ཉི་མ༔ བསྟན་པའི་སྒྲོན་མེ་སྦོར་ལ
ཆོས་བརྒྱད་བྱ་བ་སྤོངས་མཛོད༔ ངེས་མེད་རི་ལ་ཕྱིན་ནསཿ སྒྲུབ་ཚུགས་་་་་
གཡེལ་མེད་ཟུངས་ཤིག༔ ལྗོན་བཟང་འདབས་འབྲས་ལྡན་པ༔ རྒྱལ་པོའི་་༌་་
སྲས་མོའི་ཟློས་གར༔ ལྟོ་འགྲོས་ཞོན་མི་ཌཱཀྐི༔ ཀུན་བཟང་བདེ་ཆེན་དབང་་་་
མོ༔ འཕྲད་པའི་ཚེ་ཆོས་དཔལ་བསྐྱེད༔ རྒྱལ་མོ་གཡུ་སྒྲ་སྙིང་པོ༔ བློ་གྲོས་
ཤེས་རབ་བཟང་པོའི༔ ཀར་བསྒྱུར་རིགས་ཀྱི་མྱུ་གུ གསལ་བྱེད་ཉི་ལྟར་་་་་
འབར་བའི༔ པདྨ་ཤེས་རབ་ཐོགས་མེད༔ དམ་གྲིབ་སྐྱོན་དང་བྲལ་ན
འགྲོ་བའི་བདེ་སྐྱིད་སྤེལ་འོངས༔ སྐུ་ལ་གེགས་མང་མཆིས་ཀྱང༔ དམར་པོ་ལྷ་
ལྔས་སྐྱོབས་སྲིད༔ བ་གོར་བི་རོ་ཙ་ན༔ བསྟན་པའི་གསལ་བྱེད་སྒྲོན་མེ།
ཡེ་ཤེས་རོལ་རྩེད་བསྒྱུར་བའི༔ རྟོགས་བསྒོམ་གདེངས་དང་ལྡན་པ༔ རིགས་་་་
ལྡན་དྷརྨཱའི་སྤྲུལ་བསྒྱུར༔ པདྨ་འོད་གསལ་སྙིང་པོ༔ བར་ཆད་རྐྱེན་མང་་་་་་
བརྒལ་ན༔ ཕ་ཕོག་བུ་ལ་འདོམ་ཞིང༔ སྐལ་ལྡན་བསམ་ཡས་འདྲེན་པའི
ངོ་མཚར་སྐྱིད་ཀྱི་ཉི་མ༔ ཐིག་ལེ་རྣམ་གསུམ་འཛོམ་སྐབས༔ མཁའ་འགྲོ་་་་
8.



དགའ་བའི་ཚལ་དང༔ དཀར་པོ་བདེ་སྐྱོངས་འདབས་ལྗོངས བཀྲ་ཤིས་་་་་
ཚལ་གྱི་ལོང་པར༔ ཟབ་གཏེར་བདུད་རྩིའི་རྒྱ་མཚོར༔ བསྙེན་བསྒྲུབ་ཚད་་་་
དང་ལྡན་ན༔ སྐུ་གེགས་འཕྲལ་རྐྱེན་བྱང་ཞིང༔ མཛད་འཕྲིན་ཡར་ཟླ་ལྟར་་་
འཕེལ༔ བསྟན་པ་རྡོ་རྗེ་སྙིང་པོས༔ ལས་ལྡན་བསམ་ཡས་འདྲེན་ནོ༔
དབང་ཕྱུག་མདའ་ལྔ་བསྟན་ཚེ༔ འཇིགས་མེད་བརྟུལ་ཞུགས་སྐྱོངས་ལགས༔
ཚོགས་དྲུག་རྒྱན་གྱི་རོལ་པ༔ ཤར་ཚད་ཀུན་དུ་བཟང་པོ༔ ཆོས་དབྱིངས་རིག་
པ་གཅེར་བྱུང༔ བློ་འདས་རྣལ་འབྱོར་ཁྱེད་འདྲ༔ སྲིད་པ་གསུམ་ན་དཀོན་་་་
ནོ༔ ཕ་ནོར་བུ་ལ་སྦྱིན་གྱིས༔ སྐལ་མེད་སྣོད་དུ་མ་ཟག༔ ཆོས་ཀྱི་བཀའ་་་
བབ་དམ་པ༔ རྣལ་འབྱོར་དྷརྨ་ཀུ་མུད༔ འདུ་འབྲལ་མེད་པར་འགྲོགས་ན
འགྲོ་དོན་བསམ་ཡས་འབྱུང་ངོ༔ རལ་ན་རང་གཞན་གཉིས་ལ༔ མཁའ་་་་
འགྲོའི་བཀའ་ཆད་འབྱུང་ངོ༔ དུས་མཚམས་རྣམ་པ་བཅོ་བརྒྱད༔ རེ་རེ་་་་་
བཞིན་དུ་ར་ཙ༔ བསེ་མོས་ཆོ་འཕྲུལ་སྟོན་ནོ༔ བཟློག་བསྒྱུར་མཁའ་འགྲོའི་་་
ལུང་བྱང༔ སྙིང་ནས་གཅེས་པར་ཟུངས་ཤིག༔ ཁྱོད་དང་ཡེ་ཤེས་རིག་སྐུ༔
འདུ་འབྲལ་སྤུ་ཙམ་མེད་དོ༔ མ་བརྗེད་ནུས་ལྡན་རྡོ་རྗེ༔ ཡང་ཡང་ཐུགས་ལ་
ཞོག་འཚལ༔ ཞེས་གསུངས་ནས་གར་བསྒྱུར་བརྡ་ཐབས་མང་དུ་མཛད་དོ༔
དེ་ནས་ཡང་ཕྱིན་ཚེ་ན་བུན་མཐིང་གསལ་ཀྱི་ཁྲོད་ན་དཔའ་བོ་དང་མཁའ་འགྲོ་མ་
བསམ་གྱིས་མི་ཁྱབ་པས་བྲོ་གར་འཁྲབ་ཅིང་རོལ་མོ་སྣ་ཚོགས་སྒྲོགས་ལ་འདི་སྐད་
མགྲིན་གཅིག་ཏུ་གསོལ་ཏོ༔ ཨེ་མ༔ བདེ་སྐྱིད་ཕུན་སུམ་ཚོགས་པའི
མཁའ་འགྲོ་དགའ་བའི་ཚལ་ཀློང༔ འཇའ་ཟེར་སྤྲིན་རླངས་དྭ་གུར༔ འོད་་་་
ཐིག་གཞལ་ཡས་ཁང་དབུས༔ བདེ་སྟོང་ཟས་ལ་སྤྱོད་ཅིང༔ ཟབ་མོའི་ཆོས་་་་
• 9 •



སྒྲར་འདུད་ནསཿ ཕྱི་ནང་མཆོད་སྤྲིན་རྒྱ་མཚོ༔ འཕགས་པའི་དགྱེས་པ་་་་་
བསྐང་ངོ༔ ཕ་གཅིག་པདྨ་ཀ་རའི༔ རྣམ་འཕྲུལ་ནུས་ལྡན་རྡོ་རྗེ༔ གནས་་་
འདིར་འབྱོན་པ་ངོ་མཚར༔ ངེད་ཅག་མཁའ་འགྲོའི་གླིང་ནས༔ ཡུན་དུ་་་་
བཞུགས་སམ་མི་བཞུགསཿ དཔའ་བོ་གྲུབ་པ་རྩལ་ལགས༔ གསུངས་བའི་་་་
ལན་དུ་བདག་གིས་གསོལ་བ༔ ཨེ་མ༔ སྐྱེ་ནས་ཚེ་རབས་ཀུན་ཏུ ལུས་་་
སེམས་བསྐྱེད་པའི་དྲིན་ཆེན༔ མ་སྲིང་མཁའ་འགྲོ་རྒྱ་མཚོ༔ ཞལ་རས་མངོན་
སུམ་གཟིགས་པའི༔ སྔོན་འབྲེལ་མཚན་མ་བཟང་པོ༔ ངོ་མཚར་སྐྱིད་པའི་་་་
གཞི་མ ཨ་ཧོ་དགའ་འོ་སྐྱིད་དོ༔ དེ་རིང་འདུག་པའི་དུས་མིན༔ ལུས་ཀྱི་
ནམ་ཕུག་མི་ཐུབ༔ སྐྱེ་བ་འཕོས་མ་ཐག་པར༔ གནས་འདིར་ངེས་པར་འོང་་་
ངོ༔ ལམ་སྣ་ཁྱེད་ཀྱི་དྲོངས་མཛོད༔ ཞེས་ཞུས་པའི་ཚེ་ཀུན་གྱིས་མགྲིན་གཅིག་
ཏུ་འདི་སྐད་དོ༔ ཨེ་མ༔ གངས་ཅན་བོད་ཀྱི་ཡུལ་ན༔ བསྟན་པའི་སྒྲོན་མེ་
གསལ་ལོ༔ དེར་འཛིན་འདུས་སྡེ་མང་ཚོགས༔ ཁྱད་པར་གསང་སྔགས་་་་་
བསྟན་པ༔ ཉི་མའི་སྙིང་པོ་ལྟར་གསལ༔ བཤད་བསྒྲུབ་འཛུག་པའི་བ་དན༔
སྔགས་སྐྱེས་རྣལ་འབྱོར་མང་ཚོགས་ བླ་མེད་ཟབ་གཏེར་རྒྱ་མཚོའི
དགོངས་རྒྱ་ཀློང་མཛོད་བཀྲོལ་བའི༔ གཏེར་འཛིན་སྐྱེས་བུ་བསམ་ཡས
དམུས་ལོང་འགྲོ་བའི་ཚོགས་ལ༔ ཟབ་གསང་ཕ་ཕོག་འདོམ་ཞིང༔ བདེ་སྐྱིད་
ལང་ཚོ་སྟོན་པའི༔ དཔའ་བོ་གར་གྱིས་དབང་ཕྱུག༔ ཆགས་མེད་དོན་གྱི་རྣལ་
འབྱོར མཛད་ཕྲིན་ཐུགས་བསྐྱེད་དག་པའི༔ སྐུ་དྲིན་གསོ་བའི་ཡོན་དུ༔
ག་ཎ་ཙཀྲའི་མཆོད་སྤྲིན༔ དགྱེས་པ་བསྐང་ཕྱིར་འབུལ་ལོ༔ ལྔ་དྲུག་བདུན་གྱི་
གར་ལ༔ ལྷ་དར་འཇའ་ལམ་གདོངས་ནས༔ མི་མིན་མཁའ་འགྲོའི་བསུ་ཡོང
• 10 •



ག
;
E
E
གནས་འདིའི་ཚོགས་དཔོན་མཛད་པའི༔ སྔོན་འབྲེལ་ཆེ་བ་ཞུ་ལེགས༔ ཞེས་
ཟེར་ནས་ཕྱི་ལྟར་བཟའ་བའི་ཚོགས༔ ནང་ལྟར་བདུད་རྩིའི་ཚོགས༔ གསང་
བ་བླ་མེད་ཀྱི་ཚོགས་རྣམས་བདག་ལ་སྟོབ་ཅིང་གུས་འདུད་འཛུམ་པའི་ཉམས་མང་
པོ་བསྟན་ནོ༔ བདག་གིས་ཚོགས་རྫས་རྣམས་རོལ་བས་ཕུང་ཁམས་སྐྱེ་མཆེད་རྩ་
རླུང་ཐིག་ལེའི་ལྷ་ཚོགས་རྣམས་ལ་དགྱེས་པ་བསྐང་ངོ༔ དེ་ནས་ཡང་ཕྱིན་ཚེ་་་
རིན་པོ་ཆེ་ལས་གྲུབ་པའི་ཐང་ཆེན་པོ་དཔག་པའི་ཚད་ལས་འདས་པ་འོད་ཟེར་མུ་
མེད་པ་འཕྲོ་བ་སྨན་སྣ་དང་མེ་ཏོག་མང་པོས་ཁེབ་པ་དེ་ཡི་དབུས་སུ་ཁྲུས་ཆབ་་་་
ཡན་ལག་བརྒྱད་ལྡན་གྱི་རྫིང་བུ་དཀར་ལ་སྔོ་མདངས་ཆགས་པ༔ མཐའ་ཐམས་
ཅད་རིན་པོ་ཆེའི་སྒྲོམ་གྱིས་བསྐོར་བ༔ དྲི་བཟང་སྣ་ཚོགས་ཀྱི་ངད་པ་གཡོ་བ༔
དེ་ལ་ལྷ་དང་ཀླུ་དང་དྲིལ་བུམ་གྱི་བུ་ཕོ་བུ་མོ་བསམ་གྱིས་མི་ཁྱབ་པའི་ཁྲུས་བྱེད་་་
ཅིང་གར་བ་རྩ་བ་ཞིག་མཐོང་བའི་ཚེ་འདི་དག་རྣམས་ཅི་ཞིག་ཡིན་སྙམས་པའི་ཚེ་
ན་དེ་དག་གི་ནང་ནས་དྲིལ་བུམ་གྱི་བུ་དཀར་པོ་གཡུ་ཡི་ལ་ཐོད་ཅན་ཞིག་ན་རེ
ཨ་ཧོ༔ དཔའ་བོ་བཞད་པ་རྡོ་རྗེ༔ འཁྲུལ་བྲལ་སྔགས་སྐྱེས་དབང་པོ༔ གང་
འོང་འདོད་པ་ཅི་ཞིག༔ མ་ལུས་གསུང་བར་ཞུའོ། ཞེས་ཟེར་བའི་ལན་དུ་་་་
བདག་གིས་སྨྲས་པ༔ ཀྱེ་ཧོ༔ ལས་ཅན་སྐལ་བཟང་ཕོ་མོ༔ གནས་ཕྱིར་གང་
ཕྱིར་འོང་ལགས༔ ང་ནི་འཛམ་གླིང་ཕྱོགས་ནས༔ གངས་ཅན་བོད་ཀྱི་ཡུལ་་་
ལྗོངས༔ མདོ་ཁམས་སྒང་དྲུག་རྒྱུད་ནས༔ དཔལ་ལྡན་བྲག་ལྷ་མགོན་པོ༔
མདུན་ངོས་གསེར་ལྗོངས་འདབས་ཀྱི༔ གནུབས་སྔགས་གྲུབ་རིགས་དམ་པ
ལྕགས་མོའི་རུས་ཁམས་འཆང་བའི༔ ནུས་ལྡན་འདུས་པ་རྩལ་ཡིན༔ གནས་
འདིར་འོང་བའི་ལས་དོན༔ འཁོར་བ་དོང་ནས་སྤྲུགས་པའི༔ མན་ངག་ཟབ་
• 11 •



མོ་ཚོལ་ཕྱིར༔ བླ་མ་སྤྱན་རས་གཟིགས་དབང༔ སྤྱན་སྔར་འཁོད་ལ་འོང་་་་་་
ལགས༔ ཟབ་གཏེར་བཅུ་གསུམ་ཆོས་སྒོ༔ ངོ་མཚར་རྨད་བྱུང་དང་འཕྲད༔
སློབ་འབངས་ཆོས་བདག་ཚོགས་ལ༔ གང་འདུལ་གདམས་པ་སྤྲོད་ཀྱང༔ རྣོ་
སོ་དེ་ཙམ་མི་འདུག བྱིན་རླབས་ཡ་མཚན་ཆེ་བའི༔ རྣོ་སོ་ཟབ་མོ་བསྒྲུབ་་་
འོང༔ བྱམས་དང་སྙིང་རྗེ་རྒྱ་ཆེན༔ ཆུང་ངུའི་དུས་ནས་ཡོད་ཀྱངཿ གཞན་
ལ་ཕན་ཐོགས་མ་བྱུང༔ འགྲོ་བ་འདུལ་བའི་ཐུགས་བསྐྱེད༔ སྨོན་ལམ་བགོ་
འདོན་ཞུ་ཡོང༔ རྒྱས་པར་བཤད་ན་ཟད་མེད༔ མདོ་ཙམ་དེ་ལྟར་ཡིན་ནོ༔
ཞེས་སྨྲས་ཚེ་ཡང་དྲིལ་བུམ་གྱི་བུ་དེ་ན་རེ༔ ཨེ་མ༔ བདེ་སྐྱིད་ཕུན་ཚོགས་ཞིང་
འདིརཿ འགྲོ་འདྲེན་དཔའ་བོ་ཁྱེད་དང༔ དེ་རིང་མཇལ་བ་ངོ་མཚར
དགའ་བདེ་ཚད་མེད་འབར་སོང༔ བདག་ཅག་འཁོར་དང་བཅས་པ༔
གངས་ཅན་བོད་ཀྱིས་ཡུལ་ནསཿ འཕགས་མཆོག་དྲི་མེད་རྒྱལ་པོ༔ ཡི་དམ་་་
བྱས་ལ་སྙིང་པོ༔ དུང་ཕྱིར་བསྒྲུངས་བའི་མཐུ་ཡིས༔ གནས་མཆོག་འདི་རུ་་་
ཕྱིན་ནོ༔ དད་པ་མོས་གུས་ཡོད་ཀྱངཿ ཏིང་འཛིན་བསྒོམ་མ་ཤེས་པའི
འཕགས་པའི་ལྷ་ཞལ་མ་མཐོང༔ འདི་ནས་བག་ཆགས་དྲི་མ བརྒྱད་ལྡན་ཆུ་
ཡིས་བཀྲུས་ལ༔ ལྷ་མཆོག་སྤྲུལ་པའི་རྗེས་བཟུངས༔ བསགས་སྦྱངས་སྤེལ་་་་་
གསུམ་འགྲུབ་ནས༔ ས་བཅུ་ལམ་ལྔ་བགྲོད་ལ༔ གུ་རུའི་ཞབས་པད་འཁོད་་་
དགོས༔ ཁྱེད་ནི་ལས་སྨོན་ལྡན་པས༔ ད་ལྟ་ཉིད་ནས་བླ་མའི༔ སྤྱན་སྔར་
འཁོད་འགྲོ་བུ་མཆོག༔ ཅེས་ཟེར་ལ་ཐམས་ཅད་ཀྱི་ཕྱག་མང་དུ་འཚལ་ལོ༔
བདག་ཉིད་ཀྱང་ཁྲུས་ཀྱི་རྫིང་བུ་ལ་ཞུགས་ནས་ཁྲུས་བྱས་ཚེ་བདེ་གསལ་མི་རྟོག་་་
པའི་ཉམས་རབ་ཏུ་འབར་རོ༔ དེ་ནས་ཡང་ཕྱིན་ཚེ་ཐང་དེ་བགྲོད་མཚམས་རི་
• 12 •



སྐས་ངོག་ལ་སླེབ་ཚེ་བྱ་གསེར་ལྟར་སེར་བ༔ དུང་ལྟར་དཀར་བ༔ གཡུ་ལྟར་
ལྗང་བ༔ བཻཌཱུརྱ་ལྟར་སྔོ་བ༔ བྱི་རུ་ལྟར་དམར་བ༔ འཇའ་ལྟར་ཁ་དོག་སྣ་
ཚོགས་པ་མང་པོ་ལུས་རྩེ་འཇོ་ཁྲིག་ཁྲིག་ངག་གླུ་དབྱངས་འུར་འུར་སེམས་བདེ་་་་
སྟོང་ཆལ་ཆལ་འཕུར་ལྡིང་བྱེད་པ་དང༔ སྨན་སུ་ཏ་སི་རི༔ འཆི་གསོས་བུམ་
པ༔ ཀ་ལ་དཔེ་རྒྱན༔ འུར་ཚ་ཤ་ལེབ་སོགས་མང་པོ་སྤུད་པ༔ མེ་ཏོག་གུར་
གུམ་དམར་སེར༔ ཀ་རུ་དཀར་པོ༔ ལནྟ་ལྗང་སྔོན༔ རི་ཤ་དམར་སྨུག
ལི་རུམ་ཡ་དྲི་ངད་འཕྲོ་བ་སོགས་མང་པོའི་ཁེབ་པ༔ ཤིང་ལྗོན་བཟང་ཡ་པ་ལ་་
དཀར་པོ དཔལ་སྒྲོགས་ལྗང་སྔོན༔ འདོད་འབྱུང་ལྗང་སེར༔ དཔལ་་་་་
བརྩེགས་སྔོ་ནག འབྲས་སྤུད་ལྗང་ནག་སོགས་ལ་དར་དང་དྲིལ་བུ་གཡེར་ཁས་
མཛེས་པར་སྤྲས་པ་ལ༔ སུ་ཏ༔ པ་ཡུམ༔ འུར་ཟང༔ ཡ་མྱེ༔ ཤ་ཕུག
ཏིག་ཉེར་སོགས་ཀྱི་ཐོག་བུ་བཅས་པ་མང་པོ་རྒྱས་ཤིང་མཛེས་པར་འཕང་བ་དང
གཞན་ཡང་མ་རྨོས་པའི་ལོ་ཐོག་ལྷ་མྱེ༔ ཆུར་ཐོ༔ སུག་ཛ༔ ཝ་ལེ༔ ཧ་་་
ཤཱ༔ ཛ་འབྲུ་ལ་སོགས་ཡལ་འདབ་མཛེས་པ་མང་པོའི་ཚལ་ཡོད་པའི་དབུས་སུ་
པདྨ་ཀ་དྷཱ་ལ་ཞེས་བྱ་བ་འདབ་མ་སྟོང་ལྡན་དཀར་ལ་དམར་པའི་མདངས་ཆགས་
པའི་སྟེང་དུ་ལྷ་བུ་དཀར་གསལ་འཇའ་ཤམ་ཅན་གྱི་སྟོད་གཡོག་བསེ་རུའི་ལྤགས་་
པས་བྱས་ཤིང་རཏྣ་མང་པོས་སྐུ་ལུས་བརྒྱན་པ་དར་དཀར་པོའི་ལ་ཐོད་བྱས་ཤིང་
ཟལ་བུ་ལྗང་སྔོན་གཡས་གཡོན་དུ་འཕྱིངས་བ༔ ཕྱག་གཡོན་པའི་པདྨ་དཀར་པོ་
ཐུགས་ཀར་འཛིན་པ་གཡས་ཆོས་འཆད་ཀྱི་ཕྱག་རྒྱས་འགྲོ་བ་འདུལ་བར་མཛད་་་་
ཅིང་ཞབས་གཉིས་མཉམ་པར་བཞེངས་ཤིང་ཞལ་འཛུམ་པའི་མདངས་དང་ལྡན་པ་
པ་མཐའ་བསྐོར་དུ་ལྷ་དང་ལྷ་མོ་དྲིལ་བུམ་ཕོ་མོ་བརྒྱ་སྟོང་ཁྲི་འབུམ་བྱེ་བ་ས་ཡ་་་
• 13 •



དུང་ཕྱིར་གྲངས་མེད་པས་བསྐོར་ནས་ལ་ལས་ཕྱག་འཚལ༔ ལ་ལས་བསྐོར་བ་་
བྱེད༔ ལ་ལས་མཎྜལ་ཕུལ༔ ལ་ལས་མཉམ་པར་བཞག༔ ལ་ལས་བཟླས་པ་
བྱ༔ ལ་ལས་མཆོད་སྤྲིན་སྟོབས༔ ལ་ལས་ཆོས་སྒྲ་འུར༔ ལ་ལས་འཇའ་ལམ་
ལ་ཞུགས་ནས་འཕགས་པའི་མདུན་དུ་འགྲོ་བ་མཐོང་ཚེ༔ བདག་གིས་ལྷ་བུ་དེ་
ལ་ཕྱག་དང་བསྐོར་བ་མཎྜལ་ཕུལ་ནས་འདི་ལྟར་གསོལ་ཏོ༔ ཀྱི་ཧོ༔ ལས་་་་་
སྐལ་ལྡན་པའི་བུ་མཆོག་རྣམས༔ རྗེས་སུ་འཛིན་པའི་ཐུགས་རྗེ་ཅན༔ བཀའ་
དྲིན་བསམ་མི་ཁྱབ་པ་ཡིས༔ ལྷ་གཅིག་བདག་ལ་དགོངས་སུ་གསོལ༔ འདི་
དག་ཅི་ཕྱིར་གང་ལས་བྱུང༔ བཟང་ངན་ཁྱད་པར་ཡོད་དམ་མེད༔ འཕགས་
པའི་གདུལ་བྱ་ཡིན་ནམ་མིན༔ འཁོར་བར་ལྡོག་གམ་མི་ལྡོག་ལགས༔ མ་ལུས་
བདག་ལ་གསུངས་དུ་གསོལ༔ ཞེས་ཞུས་ཚེ་ལྷ་བུ་དེ་ཉིད་ཀྱིས་ཞལ་ནས༔ ཀྱེ་
ཧོ༔ ལས་དང་སྐལ་བ་ལྡན་པའི༔ རིག་མཆོག་ནུས་ལྡན་རྡོ་རྗེ༔ བདག་ལ་
ལེགས་པར་གསོན་དང༔ ང་ནི་ལྷ་ཡི་བུ་མཆོག༔ དམ་པ་འོད་དཀར་ཕྲེང་བ༔
འཕགས་པའི་ཕྲིན་ལས་སྤྲུལ་པ༔ འགྲོ་བ་གང་འདུལ་མཛད་ཕྱིར༔ འདི་རུ་་་
རྣམ་པར་འོང་ངོ༔ མཐའ་འཁོར་ཚོམ་བུ་མང་པོ༔ འཇིག་རྟེན་མི་སྐྱ་ཕོ་མོས
སྲོག་བཅད་སྤངས་བའི་སྡོམ་བཟུངས༔ ཡིག་དྲུག་དུང་ཕྱིར་བཟླས་ཤིང༔
འཕགས་མཆོག་འཇིག་རྟེན་དབང་ཕྱུག༔ ཡིད་ལ་མོས་ཤིང་དད་པའི
སྟོབས་ཀྱིས་དབང་མེད་འདིར་བགྲོད༔ འོན་ཀྱང་བསྐྱེད་བསྒོམས་ཏིང་འཛིན༔
ལམ་གནད་སྦྱངས་བགྲོད་མེད་པས༔ ད་དུང་འཕགས་ཞལ་མི་མཐོང
བདག་གི་ཐབས་དང་ཆོ་གས༔ ལམ་ལྔ་རིམས་ཀྱི་བགྲོད་ནས༔ ལྷ་མཆོག་སྤྱན་
སྔར་འགོད་ལགས༔ འདི་དག་ངོ་བོ་མཉམ་ཉིད༔ ལམ་ལ་མཐོ་མན་མང་་་་་
• 14 •



，
ཡོད༔ དོན་གྱི་འདི་རུ་སླེབ་ཚེ༔ བསམ་བཞིན་འགྲོ་དོན་མཛད་ལས༔ ལས་
ཀྱིས་ཕྱིར་མི་ལྡོག་གོ༔ དེ་ལུགས་ཐུགས་ལ་བཞག་ནས༔ འཛམ་གླིང་བོད་ཀྱི་
ཁམས་སུ༔ གསུངས་མཆོག་ཡི་གེ་དྲུག་མའི༔ ཆོས་བསྐོར་སྣང་དབང་བརྒྱུར་
དང་༔ འབྲེལ་ཚད་དོན་དང་ལྡན་ནོ༔ མ་བརྗེད་ནུས་ལྡན་རྡོ་རྗེ༔ ཞེས་་་་
གསུངས་སོ༔ དེ་ནས་ཡང་བདག་གིས་ཞུས་པ༔ ཨེ་མ༔ བཀའ་དྲིན་བརྗོད་
ལས་འདས་པ༔ ཡ་མཚན་རྨད་བྱུང་སྤྲུལ་པ༔ འཕགས་མཆོག་འཕྲིན་ལས་་་་
བཟང་པོ༔ སྐྱབས་ཆེན་ཡེ་ཤེས་ཉི་མ༔ བདག་ལ་ལེགས་པར་གསན་འཚལ༔
གདམས་ངག་ཚིག་ཉུང་དོན་འདུསཿ བྱིན་རླབས་ཡ་མཚན་ཆེ་བ༔ མན་ངག་
ཟབ་མོ་གསུངས་མཛོད༔ ཞེས་ཞུས་ཚེ་ལྷ་ཡི་ཞལ་ནས༔ ཨོཾ་མ་ཎི་པདྨེ་ཧཱུྃ་ཧི༔
ཨོ་ནི་སྐྱེ་མེད་ཆོས་དབྱིངས༔ མ་འགགས་སྙིང་རྗེ་ཆེན་པོ༔ ཎིgཡིས་བསྡུས་་་་
པའི་འགྲོ་རྣམས༔ པད་དཀར་ཆགས་ཀུན་བྲལ་ནས༔ མེ་ཏོག་ལྷུམ་སུ་ཞུགས་
ལ༔ ཐུགས་མཆོག་ཧཱུྃ་གི་དབྱངས་སངས༔ jཡིས་འཁོར་བ་དོང་སྤྲུགས༔
བྱིན་རླབས་དངོས་གྲུབ་བང་མཛོད༔ འདི་འདྲའི་གདམས་ཟབ་དཀོན་ནོ།
ཨོ་ནི་ཆོས་ཀྱི་སྐུ་དང༔ མ་ཞེས་ལོངས་སྤྱོད་རྫོགས་སྐུ༔ ཎི་ཡང་ཆགས་བྲལ་་་
སྤྲུལ་སྐུ༔ པད་ནི་ངོ་བོ་ཉིད་དབྱིངས༔ མེ་ནི་འགགས་མེད་རིག་ཨཱཿ ཧཱུྃ་ནི་
མི་འགྱུར་རྡོ་རྗེ༔ ཏིཿནི་དུས་གསུམ་བདེ་གཤེགས༔ རྒྱལ་ཀུན་ཐུགས་ཀྱི་་་་་
ཡངས་སྙིང༔ བཟླས་པའི་དབང་ཐོབ་སྒྲིབ་དག མཁྱེན་གཉིས་ཡེ་ཤེས་་་་་
འབར་རོ༔ ཨོ་ནི་ལྷ་འདྲེན་པད་དཀར༔ མ་ནི་ལྷ་མིན་རྣམ་འདྲེན༔ ཎི་་་
ཞེས་མི་དབང་སྤྱན་གཟིགས༔ པད་ནི་བྱོལ་སོང་གནས་འདྲེན༔ མེ་ནི་ཡི་་་་
དྭགས་ལས་སྒྲོལ༔ ཧཱུཾ་གིས་དམྱལ་བའི་གནས་སྟོང༔ བྷིཡིས་འཁོར་བ་རུ་་་་
• 15 •
s
，
1|



ལོག༔ འགྲོ་བ་རིགས་དྲུག་འདུལ་བའི༔ གདམས་ངག་ཡིད་བཞིན་ནོར་བུ
གཞན་གྱིས་འདྲན་ཟླ་བྲལ་ལོ༔ ཨོཾ་ནི་རྒྱལ་ཀུན་དགོངས་པ༔ མ་གཞི་སྟོང་པ་
ཉིད་དབྱིངས༔ ཎི་ཡང་མཁྱེན་གཉིས་རིག་པ༔ པད་ནི་ཆགས་ཐོག་མེད་པ༔
མེ་ཞེས་གསལ་འགྲིབ་བློ་བྲལ༔ ཧཱུྃ་ནི་དུས་གསུམ་འགགས་མེད༔ དྷཱི༔ཡིས་་་་
རྗེན་པར་མཐོང་ངོ༔ འདི་འདྲའི་ཉམས་ལེན་ཟབ་མོ༔ གཞན་གྱིས་འགྲན་ཟླ་
བྲལ་ལོ༔ ཨོ་ནི་འཕགས་པའི་སྐུ་དབྱིངས༔ མ་ནི་འབྲེལ་བ་ཐོབ་ཚད༔ ཎི་
ཞེས་ཐུགས་རྗེས་ཟིན་ནས༔ པད་ནི་བག་ཆགས་བྲལ་ལ༔ མེ་ནི་ཡང་དག་་་་
འགྲུབ་ནས༔ ཧཱུྃ་ནི་ལྡོག་མེད་དབྱིངས་སུ༔ ཡིས་ཞིང་གི་མཆེད་དོ༔
དབང་པོ་རྣོ་རྟུལ་མེད་པརཿ འབྲེལ་ཚད་འདྲེན་པའི་ལྕགས་ཀྱུ གཞན་ལས་
ཁྱད་པར་འཕགས་སོ༔ ཨོ་ནི་གདོད་མའི་ཡེ་གཞི༔ མ་ནི་རིན་ཆེན་གཏེར་་་་་
མཛོད༔ ཎི་ཡང་དུས་གསུམ་འགྱུར་མེད༔ པད་ནི་མངོན་སུམ་མཐོང་བ༔
མེ་ནི་བྱིན་རླབས་འབར་བ༔ ཧཱུྃ་ནི་ཀུན་ལ་བསྟིམས་དང༔ ཧི ཡིས་འབྲེལ་
ཚད་སངས་རྒྱས༔ འདི་ལས་ལྷག་པའི་མན་ངག༔ ཚིག་ཉུང་དོན་འདུས་མི་་་
དགོས མ་བརྗེད་སེམས་ལ་བཟུངས་ནས༔ སྐྱེ་བོ་བཟང་ངན་བར་བ༔
ཀུན་ལ་ལེགས་པར་སྟོན་དང༔ བྱིན་རླབས་ཁྱད་པར་འཕགས་སོ༔ ཐེ་ཚོམ་་་
ཡིད་གཉིས་མི་དགོས༔ མ་བརྗེད་ནུས་ལྡན་རྡོ་རྗེ༔ ཞེས་གསུངས་སོ༔ དེ་་
ནས་འཇའ་ཁ་དོག་ལྔ་ལྡན་ཐེམ་སྐས་ལྟ་བུའི་ལམ་ལ་ཞུགས་ནས་བྱིན་ཚེ་རིན་པོ་ཆེ་
དུང་གི་རི་དཀར་གསལ་འོད་འབར་བ་འཇའ་སྤྲིན་སྣ་ཚོགས་འཁྱུད་པ་དེ་ཡིས་རྩེ་
མོར་སླེབ་ཚེ་རིན་པོ་ཆེ་ཤེལ་དཀར་གྱི་གཞལ་མེད་ཁང་གྲུ་བཞི་སྒོ་བཞི་རྒྱན་རྟ་བབ་
བང་རིམ་འཁྱུད་མོ་འཁོར་ཡུག་དང་བཅས་པ༔ རིན་པོ་ཆེ་སྣ་ཚོགས་ཀྱི་མཛེས་
• 16 •



པར་སྤྲས་པ་པདྨའི་དཔྱངས་པ་འཕུར་བ་འདོད་སྣམ་དམར་པོ་ལ་མཆོད་པའི་ལྷ་་
མོ་ཤར་དཀར་ལྷོ་སེར་ནུབ་དམར་བྱང་ལྗང་གུ་རྣམས་ཀྱིས་མཆོད་སྤྲིན་མཐའ་ཡས་
པ་སྟོབས་ཅིང་གར་འཁྲབ་པ་དང༔ འཁྱམས་ཨིནྡྲ་ནི་ལའི་ཆགས་གདབ་པའི་་་
སྟེང་ན་བྱང་ཆུབ་སེམས་དཔའ་ཆགས་ཐོགས་བྲལ་བ༔ དྲི་མ་མེད་པ༔ རྡོ་རྗེ་
སྙིང་པོ༔ དོན་ཡོད་ཞགས་པ༔ སྤོབ་པ་མཐོ་བ༔ དཔའ་མི་ཞུམ་པ༔
འགྲོ་བ་རྣམ་འདྲེན༔ བརྟུལ་ཞུགས་ཆེན་པོ་རྣམས་ཀྱི་སྐུ་མདོག་དཀར་པོ་ལོངས་
སྐུའི་རྒྱན་ཆས་ཅན་བསེ་རུའི་ལྤགས་པ་པདྨའི་དོ་ཤལ་འཇའ་ཡི་རྐང་ཤམ་བརྐྱང་་
བསྐུམ་སྣ་ཚོགས་མཛད་ཅིང༔ གཡས་ན་པདྨ་དཀར་པོ་གཡོན་པས་ཡིད་བཞིན་
ནོར་བུ་འཛིན་པ་རྣམས་མཐོང་ཚེ་དད་པ་དང་མོས་གུས་འབར་བས་འདི་སྐད་་་་་
ཞུས་སོ༔ ཨེ་མ༔ རང་དོན་ཡེ་སངས་རྒྱས་ཀྱང༔ ཐུགས་རྗེས་བརྩེ་བ་ཆེན་
པོས༔ དམུས་ལོང་འགྲོ་བ་སྐྱོབ་པའི༔ དྲི་མེད་བྱང་ཆུབ་སེམས་དཔའི
ལས་ལྡན་མཆེད་བརྒྱད་གསོན་དང༔ གདམས་ངག་ཐུགས་ཀྱི་ཡང་ཞུན༔
བྱིན་རླབས་ཟབ་མོ་རྩོལ་མཛོད༔ ཅེས་ཞུས་ཚེ་བྱང་ཆུབ་སེམས་དཔའ་མཆེད་་་་
བརྒྱད་ཀྱིས་འདི་ལྟར་གསུངས་སོ༔ ཨེ་མ༔ ལས་དང་སྐལ་བ་ལྡན་པའི
རིགས་བཟང་ནུས་ལྡན་རྡོ་རྗེ༔ ཡང་གཅིག་ཚུར་ལ་གསོན་དང༔ སྣང་སྲིད་་་་
འཁོར་འདས་གཉིས་སུ༔ བཏགས་པའི་ཆོས་ཁམས་རྒྱ་མཚོ༔ བདེན་མེད་་་་་
སྟོང་ཉིད་རོལ་པ༔ ་ མཐའ་བཞི་བྲལ་བའི་རང་ཀློང༔ གསལ་སྣང་འགགས་་་་
མེད་ཆེན་པོ༔ རྟེན་འབྲེལ་ལུགས་འབྱུང་བཀོད་པ༔ དོན་ལ་བདེན་གཉིས་་་་་
དབྱེར་མེད༔ ལམ་ཁྱེར་སྙིང་རྗེ་བརྡལ་ཁྱབ༔ རིས་མེད་བྱམས་པ་ཆེན་པོ
དགའ་ཆེན་སྡང་ཞེན་བྲལ་བ༔ རོ་མཉམ་བཏང་སྙོམས་ཚད་མེད༔ བློ་འདས་
• 17.



1|
ཡེ་ཤེས་གསང་ལམ༔ ཡང་ཡང་གནད་དུ་བསྣུན་ན༔ རྟོགས་པའི་ཉམས་་་་་
རྟོགས་ཟབ་མོ༔ འཕགས་པའི་མཉམ་བཞག་ཐོབ་ཡོང༔ གཞན་དོན་རླབས་་
ཆེན་མཛད་ན༔ སྐུ་སྐྱེས་བསྟན་དོན་བླང་ངོ༔ འཇིག་རྟེན་ཆོས་བརྒྱད་དོར་་་
ན༔ འཚུབས་སློང་མང་པོ་དབེན་ཡང༔ བྲག་ཕུག་ཞྭ་ལྟར་གྱོན་ན༔ སྒྲུབ་
ཚུགས་ལེགས་པར་ཟིན་ནོ༔ ཆགས་མེད་འཁོར་བ་སྤངས་ན༔ འདུ་འཛི་རྣམ་
གཡེང་ལས་རྒྱལ༔ བཟོད་པའི་གོ་ཆ་བགོས་ན༔ ཞེ་སྡང་དགྲ་དང་བྲལ་ལོ༔
ངེས་མེད་རི་སུལ་འགྲིམས་ན༔ འགྲོ་དོན་རླབས་ཆེན་འགྲུབ་བོ༔ ཡི་དམ་་་་་
ཐུགས་རྗེ་ཆེན་པོ༔ བརྟེན་ན་བྱིན་རླབས་འབྱུང་ངོ༔ བཟླས་པ་འབྲུ་དྲུག་་་་
བསྒྲངས་ན༔ རྡོ་རྗེའི་གསུངས་མཆོག་འགྲུབ་ཅིང༔ གཞན་སྣང་དགེ་ལ་་་་་
བསྐུལ་ལོ༔ ཏིང་འཛིན་རྩེ་གཅིག་བསྒོམ་ན༔ ཉམས་རྟོགས་ཡོན་ཏན་འབར་
རོ ཁེ་ཉེན་ཆེ་བའི་ཟབ་གཏེརཿ བཀའ་ལུང་བཞིན་དུ་བརྟེན་འཚལ༔
རྟེན་འབྲེལ་མ་བརྟགས་རང་འགྲིགས༔ བྱུང་ན་ངོ་མཚར་གནས་སོ༔ ཆོས་་་་
ལྡན་དམ་ཚིག་ལྡན་ལ༔ ཟབ་པའི་སྙིང་ནོར་སྤྲོད་ལགས༔ ཆོས་སྤྱོད་རེ་འགའ་
མཆིས་ན༔ གདམས་པ་དབྱེར་མེད་སྦྱིན་དགོས༔ ཟས་ངོ་ནོར་ལ་མ་རེ
དམན་བྱམས་བུ་ལ་གཏད་དགོས༔ གཏི་མུག་ཉལ་འདོད་ཆེ་ན༔ འགྲོ་དོན་་་་
འགྲུབ་དུས་མི་འོང༔ ཆོས་བརྒྱད་འདུ་འཛིས་བརྒྱག་པའི༔ ཞེ་སྦོས་དམན་་་་
སྤྲང་མི་སྐྱོབས༔ ཀུན་བསྟོད་བཟེད་རེ་འཐུག་པོའི༔ ཐུགས་ངོ་ཁྱོག་དུས་མི་་་
ཡོངས༔ གཞན་དོན་འགྲུབ་པ་ལྟ་ཅི གྲགས་འདོད་ཡག་རྩིའི་ཆེ་ན༔ རྣམ་
དག་དམ་ཆོས་མི་འགྲུབ༔ བློ་མང་བྱ་བློ་རྒོད་ན༔ ཡིད་བདེ་སྐྱིད་དུས་མི་་་་
འབྱུང༔ ཅི་ནུས་ཞལ་ཏ་བཞིན་དུ༔ བསྒྲུབ་ན་བདེ་སྐྱིད་ཉི་མ༔ ཁྱེད་ལ་་་་
• 18



，
ངེས་པར་འཚར་རོ༔ དེ་ལུགས་ཐུགས་ལ་ཟུངས་ཤིག༔ རིགས་མཆོག་ནུས་་་་
ལྡན་རྡོ་རྗེ༔ ཞེས་གསུངས་སོ༔ སྐབས་འདིར་ཞུས་ལེན་མེ་ཏོག་ཕྲེང་བ་ཡོད་་་
ཀྱང་རེ་ཞིག་ལ་གུ་ཧྱ༔ དེ་ནས་ཡར་གཤེགས་ཚེ་ཚད་མེད་ཞི་བ་ཆེན་པོའི་སྒོ་་་་
ཟླུམ་ལ་འཁྱིལ་བ་ནས་ཞུགས་ནས་ནང་དུ་ཕྱིན་ཚེ་འོད་ཟེར་དཀར་པོ་བཀྲ་་་་་་
མདངས་གཟི་བརྗིད་བཟོད་པར་དཀའ་བའི་དབུས་སུ་འཕགས་མཆོག་ཐུགས་རྗེ་་
ཆེན་པོ་དྲི་མེད་པདྨ་དཀར་པོ་མཚན་དཔེའི་ལང་ཚོའི་འཁྱུད་པ་གངས་ཀྱི་རི་བོ་ལ་
ཉིན་ཕྱེད་འབུམ་གྱིས་འཁྱུད་པ་ལྟ་བུ་ཞལ་འཛུམ་སྤྱན་དངས་བ༔ དར་གྱི་ཆས་
གོས་ལྔ་དང་རིན་པོ་ཆེའི་རྒྱན་བརྒྱད་ཀྱིས་སྤྲས་པ༔ ཡན་ལག་དྲུག་ཅུའི་གསུང་
དབྱངས་སྒྲོགས་ཤིང༔ འགྲོ་ཀུན་སྒྲོལ་བའི་དགོངས་པ་ཅན༔ སྐུ་མཉེ་་་་
ལྕགས་འཁྲིལ་ལྡེམ་སོགས་ཚུལ་དགུའི་ལང་ཚོའི་མཛེས་པ༔ ཕྱག་དང་པོ་གཉིས་
ཀྱིས་པདྨ་དང་ལྕགས་ཀྱུ་འཛིན་པ༔ འོག་མ་ན་ཤེལ་དཀར་གྱི་ཕྲེང་བ་དང་་་་་་
སྐྱབས་སྦྱིན་ཕྱག་རྒྱས་འདོད་འབྱུང་ནོར་བུ་བསྣམས་པ༔ པདྨའི་ཐོད་གདེངས་
དང་རྩེ་ཕྲན་དྷཱི༔ཡིག་མཚན་པ་དང༔ ཞབས་གཉིས་བཞེངས་པའི་སྟབས་སུ་་་་
བཞུགས་པ་དེ་ཡི་གཡས་སུ་སྲས་ནོར་བུ་འཛིན་པ༔ གཡོན་དུ་སྲས་མོ་གསང་་་་
སྔགས་འཛིན་མ༔ མདུན་དུ་བྱང་ཆུབ་སེམས་དཔའ་གྲངས་མེད་པའི་སྤྲིན་འཕྲོ་
བ་མཐོང་ཚེ་བདག་གི་རྒྱུད་ལ་མི་ཕྱེད་པའི་དད་པ༔ ཡིད་ཆེས་ཀྱི་མོས་གུས་་་་་
བསམ་གྱིས་མི་ཁྱབ་པ་ཞིག་འཁྲུངས་ནས་གསོལ་བ་འདི་ལྟར་བཏབ་པོ༔ ཨེ་མ༔
བསྐལ་མང་གོང་ནས་སངས་རྒྱས་ཀྱང༔ ཐུགས་རྗེ་བརྩེ་བ་ཆེན་པོ་ཡིས༔ འགྲོ་
བ་འདྲེན་མཛད་དཔའ་བོ་ཆེ༔ ཡེ་ཤེས་གསང་བའི་ཉི་མ་ཅན༔ མ་རིག་མུན་
པ་སེལ་བར་མཛད༔ དམུས་ལོངས་སྡུག་བསྔལ་མཚོར་བྱིང་རྣམས༔ བཏང་་
• 19 •



，
སྙོམས་གྲུ་བོའི་སྒྲོལ་བར་བྱེད༔ དུག་ལྔའི་འདམ་དུ་ཚུད་པ་ལ༔ བྱམས་དང་
སྙིང་རྗེ་རླན་ཕབ་པ༔ མཐའ་མེད་འགྲོ་ཁམས་རྒྱ་མཚོ་ལས༔ སྒྲོལ་བའི་དམ་
བཅའི་མཐུ་མངའ་བ༔ ཡོན་ཏན་ནམ་མཁའི་མཐའ་དང་མཉམ༔ བཀའ་་་་
དྲིན་བརྗོད་འདས་རྒྱལ་བའི་སྲས༔ དྲི་མེད་པདྨ་དཀར་པོ་ཉིད༔ བརྩེ་བ་ཆེན་
པོས་བདག་ལ་དགོངས༔ བདག་ནི་ལས་དང་སྐལ་བ་ལྡན༔ ཁྱེད་ཞལ་མཐོང་
བ་ངོ་མཚར་ཚེ༔ འགྲོ་ཁམས་རྒྱ་མཚོ་དོང་སྤྲུགས་ཤིང༔ སྨིན་གྲོལ་བྱིན་རླབས་
གསང་བའི་མཛོད༔ གདམས་ངག་ཐུགས་ཀྱི་ཡང་བཅུད་ཅིག༔ གནང་བའི་
བཀའ་དྲིན་སྩལ་དུ་གསོལ༔ ཞེས་ཞུས་ཚེ༔ ཐུགས་རྗེ་ཆེན་པོའི་ཞལ་འཛུམ་པ་
དང་བཅས་ཏེ་འདི་སྐད་གསུངས་སོ༔ ཨེ་མ༔ ཚོགས་སྨོན་ལས་འཕྲོ་དུས་་་་་
འཛོམ་པའི༔ འགྲོ་འདྲེན་མཆོག་གི་ཕོ་ཉ་བ༔ དཔའ་བོ་ནུས་ལྡན་འདུས་པ་
རྩལ༔ གསོན་དང་གདམས་ངག་ཚིག་གསུམ་བཤད༔ བསྐལ་པ་མང་པོའི་་་
གོང་རོལ་ནས༔ རང་དོན་བྱང་ཆུབ་བརྙེས་ན་ཡང༔ འགྲོ་བ་སྡུག་བསྔལ་རང་
བཞིན་ཅན༔ མཐོང་ཚེ་སྙིང་རྗེའི་འདོར་མ་ཕོད༔ དམྱལ་བའི་ཟངས་ཆེན་ཁ་
ལོ་བསྒྱུར༔ འཁོར་བ་དོང་ནས་ལན་མང་སྤྲུགས༔ ད་དུང་སྲིད་གསུམ་མ་་་
སྟོང་པརཿ འགྲོ་བའི་དོན་ལས་འདའ་མི་བྱ༔ ལས་ལྡན་ཐམས་ཅད་རྣམ་པར་
འདྲེན༔ རྩོལ་དང་རྩོལ་མེད་དྲང་ངེས་ལམ༔ གང་ལ་གང་འདུལ་དེ་ལྟར་་་་་
བྱས འབྲེལ་བ་ཐོབ་པའི་སེམས་ཅན་ནི༔ བསྐྱེད་བསྒོམ་དམིགས་པ་མ་ཤེས་
ཀྱང༔ བདག་གི་ཐུགས་རྗེས་རབ་ཟིན་ནས༔ ཞིང་མཆོག་འདི་རུ་དབུགས་་་་
དབྱུང་འགྱུརཿ གསུང་མཆོག་ཡི་གེ་དྲུག་མ་ཞེས༔ སྙན་པའི་ས་གསུམ་ཁྱབ་པ་
ཡིས༔ ཆོས་ཀྱི་དེ་ཉིད་ཟབ་པའི་བཅུད༔ མ་བསླབ་ཤུགས་ལ་རང་གྲོལ་་་་་
• 20 •



འབྱུང༔ སྣོད་ལ་བཟང་ངན་ཡོད་མ་ཡིན༔ དད་དང་མོས་པས་རབ་བསྐུལ་་་་
ན༔ གཅེས་པའི་བུ་ངུས་མའི་མི་བཟོད༔ དེ་བཞིན་བདག་ཀྱང་ཞིང་འདི་་་་་
ནསཿ དབང་མེད་དེ་ཡིས་སྤྱན་སྔར་འཁོད༔ དབང་བསྐུར་ལུང་བསྟན་བྱིན་
རླབས་ཤིང༔ འཕོ་མ་ཐག་པར་འདི་རུ་འདྲེན༔ དེ་ཕྱིར་སྐལ་ལྡན་ཁྱོད་ཉིད་་
ཀྱིས༔ གཡེལ་བ་ཐང་ལྷོད་མེད་པ་རུ༔ བདག་བསྒོམ་སྙིང་པོ་བཟླས་པ་ན༔
འགྲོ་དོན་མཁའ་དང་མཉམ་པར་འོང༔ བར་ཆད་གཡུལ་ལས་རྣམ་པར་རྒྱལ
གསུང་མཆོག་ཡི་གེ་དྲུག་མ་ནི༔ གྲགས་སྟོང་སྔགས་སུ་གྱེར་བ་ན༔ ཚོར་ཚད་
བྱང་ཆུབ་སེམས་རྒྱས་ཐེབ༔ དེ་ཕྱིར་ཐོས་གྲོལ་ཞེས་སུ་གྲགས༔ འཕགས་་་་་་
མཆོག་ཡིད་ལ་བསྒོམ་པ་དང༔ སྙིང་པོ་དགོངས་པའི་ཕུག་བཅུག་ནས
གཏད་མེད་ཀུ་ཡང་ངང་བཟླས་ན༔ རྣམ་པར་བྱང་ཆུབ་དྲན་གྲོལ་གྲགས
སེམས་ནི་འཕགས་པའི་ཐུགས་སྲོག་ལ༔ གཏད་དེ་སྙིང་པོ་ལུས་ལ་སྦྱར༔ རྩལ་
སྦྱངས་རྒྱས་གདབ་བྱས་ན་རྒྱལ༔ བཏགས་པའི་གྲོལ་བ་རྣམ་པར་གྲགས༔
འདོད་ཡོན་གང་ཤར་གང་སྣང་བ༔ འཕགས་པའི་སྐུ་རུ་ལམ་ཁྱེར་གྱིས༔ རྣམ་
པར་རེག་ཅིང་ཉམས་མྱོང་དགེ༔ དེ་ཕྱིར་རེག་གྲོལ་ཞེས་སུ་གྲགས༔ པདྨ་དྲི་་
མེད་དཀར་པོའི་སྐུ༔ དོན་ཡོད་ཞགས་པའི་གཟུངས་སྔགས་རྒྱུད༔ འཇའ་་་་
འོད་ཐིག་ལེ་འབྲུ་བདུན་བཀོད༔ མཐོང་ཚད་གྲོལ་བ་བླ་ན་མེད༔ མ་བསྒོམ་་
ཆོས་ལྔ་ཟབ་པའི་བཅུད༔ བྱིན་རླབས་གཞན་ལས་ཁྱད་པར་འཕགས༔ སྐལ་
ལྡན་ཕོ་མོ་ཐམས་ཅད་ཀྱིས༔ འདུན་པ་ཞིང་ཁམས་ཡིད་ལ་གྱིས༔ མ་ཡེངས་་
འཕགས་པའི་སྐུར་བསྒོམ་ལ༔ གསོལ་འདེབས་འབྲུ་དྲུག་བཟླས་པར་འབོད༔
དགེ་ལམ་སྡིག་པས་མ་གོས་ན༔ ཞིང་འདིར་སྐྱེ་བར་ཐེ་ཚོམ་མེད༔ བསླུ་བ་་་
，
།
：
T
,
།
• 21 •



མེད་དོ་ས་མ་ཡ༔ མ་བརྗེད་ནུས་ལྡན་རྡོ་རྗེའི་ཟུངས༔ ཅེས་གསུངས་སོ༔
གཞན་ཡང་བྱང་ཆུབ་སེམས་དཔའ་རྣམ་གཉིས་དང་འཁོར་མང་པོས་མགྲིན་་་་་
གཅིག་ཏུ༔ ཨ་ཧོ༔ ཐུགས་རྗེའི་ལྕགས་ཀྱུ་འབར་བའི༔ འགྲོ་བ་ཐབས་ཀྱི་་
ཟིན་ཤིང༔ གདམས་ངག་བདུད་རྩི་ལྟ་བུའི༔ ལས་ལྡན་ཕོ་མོ་སྨིན་མཛད
ཟབ་གཏེར་བདུད་རྩིའི་རྒྱ་མཚོ ཆོས་བདག་བུ་ལ་འདོམས་པའི༔ གྲུབ་་་་་
བརྙེས་ནུས་ལྡན་རྡོ་རྗེ༔ ཞིང་འདིར་འབྱོན་པ་ངོ་མཚར༔ འགྲོ་དོན་དུས་ལ་
བབ་ཀྱིས༔ གཡེལ་མེད་བརྩོན་པ་དྲག་པོའི༔ བཤད་སྒྲུབ་འདུ་སྒོ་བཙུག་ནས
མན་ངག་སྦྱིན་ལ་མཁས་ན༔ འབྲེལ་ཚད་དོན་དང་ལྡན་ནོ༔ སངས་རྒྱས་་་་་་
ཐུགས་ཀྱི་ཡང་སྙིངཿ མན་ངག་ཡི་གེ་དྲུག་མ༔ རྒྱུན་ཏུ་ཡི་དམ་མཛོད་དང
འགྲོ་དོན་ཕྲིན་ལས་འབྱུང་ངོ༔ ད་དུང་འཕགས་པའི་ཚོགས་ཀྱི སྤྱན་སྔར་་་་
ཚུལ་བཞིན་འཁོད་ནས ཞུས་ལེན་གསལ་བོར་མཛོད་དང༔ ཕན་བདེའི་་་་
ལངས་ཚོ་རབ་རྒྱས༔ བྱིན་རླབས་དངོས་གྲུབ་ཐོབ་པོ༔ མ་བརྗེད་སྙིང་གི་ནོར་
བུ༔ ཞེས་གསུངས་སོ༔ སྐབས་འདིར་འཕགས་པའི་ཞལ་ནས་གསུང་བའི་་་་་
དམར་ཁྲིད་ཟབ་མོ་གནང་ཡང་ཆོས་བདག་མེ་ཏོག་བཟང་པོ་མ་བྱུང་བར་དུ་གུ་ཧྱ༔
དེ་ནས་ཡང་འཇའ་ལམ་དུ་ཞུགས་ནས་བར་ཁང་གི་ནང་དུ་སླེབ་ཚེ་ཐུགས་རྗེ་ཆེན་
པོ་གསང་བ་འདུས་པ་སྐུ་མདོག་དམར་པོ་ཞལ་གཅིག་ཕྱག་གཉིས་ཕྱག་གཡས་པདྨ་
དཀར་པོ་གཡོན་པས་ཡིད་བཞིན་ནོར་བུ་འཛིན་ཅིང་ལོངས་སྐུའི་རྒྱན་ཆས་བཅུ་་་
གསུམ་གྱིས་མཛེས་པར་སྤྲས་པ་གསང་བའི་ཡུམ་དང་འཁྲིལ་པ་ཞབས་རྡོ་རྗེའི་སྐྱིལ་
ཀྲུང་གིས་བཞུགས་པ་འོད་དང་འོད་ཟེར་མུ་མེད་པ་འཕྲོ་བ་དེ་ཡིས་མདུན་དུ་བྱང་
ཆུབ་སེམས་དཔའ་མང་པོས་གར་སྟབས་བསྒྱུར་ཞིང་མཆོད་སྤྲིན་སྟོབ་པ༔ ལྷག་
• 22 •



པའི་ལྷ་སྐུ་དེ་མཇལ་བའི་ཚེ་མོས་གུས་ཚད་མེད་པ་ཞིག་འཁྲུངས་ནས་བདག་གི་་་་
འདི་སྐད་གསོལ་དོ༔ ཨེ་མ༔ མཁྱེན་བརྩེ་ནུས་པའི་མངའ་བདག འགྲོ་་་
འདྲེན་ཐུགས་རྗེའི་བདག་ཉིད༔ སྐྱབས་གཅིག་གསང་བ་འདུས་པ༔ གཡེལ་་་
མེད་བདག་ལ་དགོངས་མཛོད༔ སྨིན་གྲོལ་ཟབ་པའི་གདམས་པ༔ སྙིང་ཕྱུང་
ལག་མཐིལ་བཀོད་པའི༔ དམ་ཆོས་བདུད་རྩིའི་ཟེག་མ༔ གནང་བའི་བཀའ་
དྲིན་རྩོལ་ལེགས༔ ཞེས་ཞུས་ཚེ་འཕགས་པའི་ཞལ་ནས་འདི་སྐད་གསུངས་སོ༔
ཨེ་མ༔ ཚེ་རབས་ལས་སྨོན་འབྲེལ་བའི༔ སྔགས་སྐྱེས་བུ་མཆོག་གསོན་དང༔
གང་སྣང་བདེ་བ་ཆེན་པོ༔ ཤར་ཚད་འཕགས་པའི་རོལ་པ༔ སྡུག་བསྔལ་མིང་
ཙམ་མ་མཆིས༔ བདེ་གཤེགས་ཐུགས་ཀྱི་གསང་ལམ༔ ཐུགས་མཆོག་ཡེ་ཤེས་
སྙིང་པོ༔ གཡེལ་མེད་བརྩོན་པས་ཟུངས་ལ༔ ཉམས་ལེན་ཚགས་སུ་ཚུད་་་་་
མཛོད༔ རང་རྩར་བཞུགས་པའི་གཉུག་མ༔ སྤངས་ཐོབ་བྲལ་བའི་གཤིས་་་་་
ལུགས ཇི་བཞིན་མངོན་དུ་གྱུར་ནས༔ ངང་ལ་ཆམ་བཞག་མཛད་ཚལ༔
སྟོང་ཉིད་ནམ་མཁའ་ཡངས་པ༔ འོད་གསལ་སྤྲོ་བསྡུ་བྲལ་བའི༔ གཤིས་་་་་
ལུགས་བདེ་ཆེན་རྒྱལ་པོའི༔ དགོངས་པ་མངོན་དུ་བྱུང་ནས༔ ཡེངས་མེད་་་་་
བརྩོན་པའི་གཟུང་མཛོད༔ གཏད་མེད་ཀུ་ཡང་བློ་བདེའི༔ སུ་འགྲོགས་ཤེས་
པ་དགའ་སངས༔ སྣང་བ་ཡངས་སངས་བརྡལ་བ༔ ཉོན་མོངས་འབུར་་་་
འཇོམས་པའི༔ ཉམས་ལེན་རང་ཐོག་རྒོལ་དགོས༔ དུས་གསུམ་རྒྱལ་བ་སྲས་
བཅས༔ གཅིག་འདུས་སེམས་ཉིད་རྣམ་དག འཕགས་པའི་ལྷ་རུ་བཞུགས་་
པས༔ ལམ་ཁྱེར་དེ་ལྟར་རེམས་ཤིག༔ སྒྲ་གྲགས་བཟང་ངན་སྣ་ཚོགས
དོན་ལ་སྔགས་ཀྱི་རོལ་པ༔ འབྲུ་དྲུག་ཐུགས་ཀྱི་སྙིང་པོ༔ རྒྱུན་ཏུ་བསྒྲུངས་ན་
•
་
E-
་་
• 23 •



ལེགས་སོ༔ བདག་ནི་གསང་བ་འདུས་པ༔ རྒྱལ་ཀུན་སྤྲོ་བསྡུས་གཞི་མ སུ་
ཡི་ཐུགས་དམ་བྱས་ན༔ བདེ་གཤེགས་སྲས་སུ་འགྱུར་རོ༔ སྣང་བ་མ་འགགས་
ལྷ་སྐུ༔ སྟོང་གསལ་ཡུམ་དང་འཁྲིལ་སྦྱོར༔ དྲན་རྟོག་འཁོར་གྱི་རོལ་པ༔
གཉིས་མེད་ངང་དུ་ལ་བཟླ༔ འབྱུང་འཇུག་རླུང་གི་རྟ་ལ༔ འབྲུ་དྲུག་སྤྲོ་བསྡུ་
བྱས་ན༔ འཕགས་པའི་བྱིན་རླབས་མཆོག་སྡུད༔ ཐེ་ཚོམ་མི་དགོས་སྐྱིད་པ
ཐ་མལ་སོ་སྐྱེས་ཡོངས་ཀྱིས༔ སེམས་འདི་བཅོས་པ་གལ་ཆེ༔ བྱམས་དང་སྙིང་
རྗེ་བསྐྱེད་ནས༔ དགྲ་གཉེན་ཆགས་སྡང་མེད་པས༔ བཏང་སྙོམས་རྩལ་་་་
སྦྱངས་རེམ་ཅིག དགེ་སྡིག་ཆེ་ཆུང་མི་གཙོ༔ བསམ་པ་དཀར་ནག་ལ་རག
ཆོས་རྣམས་འདུན་པར་གནས་ན༔ དད་པ་དག་སྣང་བསྐྱེད་དགོས༔ འཁོར་
བར་སྙིང་པོ་མེད་ན༔ རྨི་ལམ་ཡུལ་ལ་མ་འཁྲུལ༔ བཤད་པ་ཚིག་ལ་མཁས་་་་
ཀྱང༔ སེམས་ཀྱི་གཞི་རྩ་ནག་ན༔ ཐམས་ཅད་དུག་དུ་འགྱུར་རོ༔ ཉལ་་་
བཞིན་དགེ་ཆེན་བསམ་ན༔ ཕྲག་དོག་རུ་ང་སྤོངས་ལ༔ གཞན་གྱིས་དགེ་་་་
ཚོགས་མཐོང་ཚེ༔ རྗེས་སུ་ཡི་རང་གྱིས་ཤིག༔ དམྱལ་བའི་གཏིང་རྡོ་བསམ་་་
ན༔ ཆོས་གྲལ་དབང་གྲལ་འཚངས་ནས༔ དམ་ཚིག་ཆོལ་རྙོགས་སྤྱོད་དང
བསྐལ་པར་ཐར་དུས་མི་འོངས༔ ནག་པོ་བདུད་ཞིག་བསམ་ན༔ ཁ་ལྟ་སྟོང་་
འཁྱམས་བྱས་ནས༔ དགེ་སྡིག་ལས་འབྲས་ཁྱད་གསོད༔ འཁོར་བར་དལ་་་་་
མེད་གཡེང་ན༔ ཀླ་ཀློ་མུ་སྟེགས་འདྲའོ༔ ཡང་དག་བསྒོམ་པར་འདོད་ན༔
ལྟ་བ་ཡེས་ནས་འབེབས་ཤིང༔ སྤྱོད་པ་མས་ནས་འཛེགས་ལ༔ རང་གསལ་ཡེ་
ཤེས་བརྐྱངས་ནས༔ རྒྱལ་བའི་སྲས་པོ་ཡིན་ནོ༔ འཁྲུལ་བ་རུ་ལོག་བསམ་ན༔
འཇིག་རྟེན་ཆོས་བརྒྱད་དོར་ལ༔ འདི་སྣང་ཞེན་མེད་བརྟུལ་ཞུགས༔ གནད་
• 24 •



དུ་བརྟེན་ན་ལགས་སོ༔ བསྟན་པའི་འགྲོ་དོན་དགོངས་ན༔ རང་ལ་ཅི་མི་་་
བསྙམས་ཤིང༔ གཞན་ཕན་དོན་གཉེར་བློ་ཡིས༔ གང་ལ་གང་འདུལ་མཛད་
ན༔ འཁོར་བ་དོང་ནས་སྤྲུགས་སོ༔ ཟབ་མོའི་གཏེར་ལ་སྤྱོད་ན༔ ནོར་གྱི་
སྐལ་བ་མེད་དོ༔ འཕུང་འཚེངས་ནུས་པའི་མན་ངག༔ མཁའ་འགྲོའི་ལུང་་་་
བཞིན་བརྟེན་ན༔ རང་གཞན་དོན་གཉིས་གྲུབ་པོ༔ དེ་དག་སེམས་ལ་ཟུངས་
དང༔ ང་དང་ཁྱོད་གཉིས་འདུ་འབྲལ༔ སྐད་ཅིག་ཙམ་ཡང་མ་མཆིས
དུས་དྲུག་མ་བརྗེད་ཡིད་ལ༔ བསྒོམ་ནས་སྙིང་པོ་བསྒྲུངས་ཤིང༔ གསོལ་བ་་་
ཕུར་ཚུག་གདབ་ན༔ བུ་ལ་བྱིན་གྱིས་རློབས་སོ༔ འབྲེལ་ཐོག་མ་ལུས་རྣམ་་་་
འདྲེན༔ ཞིང་ཁམས་འདི་རུ་འགོད་པའི༔ རྟེན་འབྲེལ་ཆེ་བ་ཡོད་དོ༔ སྙིང་
ནོར་ནུས་ལྡན་འདུས་རྩལ༔ ཐུགས་ལ་དེ་ལྟར་ཞོག་ལགས༔ ཅེས་གསུངས་སོ༔
སྐབས་འདིར་ཞུས་ལེན་ལྔ་བཅུ་པ་ཡོད་ཀྱང་རེ་ཞིག་ལ་གུ་ཧྱ༔ དེ་ནས་ཡར་ལ་་
བཞེངས་ནས་ཡང་ཐོག་གི་ཕོ་བྲང་ལ་ཕྱིན་ཚེ་ཆོས་སྐུ་སྣང་བ་མཐའ་ཡས་མཉམ་་་
བཞག་ཚེ་བུམ་འཛིན་པ་ལོངས་སྐུའི་རྒྱན་ཆས་བཅུ་གསུམ་གྱིས་མཛེས་པར་སྤྲས་པ་
ཡུམ་གོས་དཀར་མོ་དང་འཁྲིལ་སྦྱོར་རོལ་པ་འཁོར་རྒྱལ་བ་རིགས་བཞིས་བསྐོར་བ་
དང་མཇལ་ཚེ་བདག་གིས་ཞུས་པ༔ ཀྱེ་ཧོ༔ དུས་གསུམ་རྒྱལ་བ་ཡོངས་ཀྱི
མངའ་བདག་སྣང་བ་མཐའ་ཡས༔ རིགས་བཞིའི་འཁོར་དང་བཅས་པ༔
བདག་ལ་རྣམ་པར་དགོངས་མཛོད༔ སྨིན་ཅིང་གྲོལ་བའི་གདམས་པ༔ ཚིག་
ཉུང་དོན་འདུས་གསུང་བའི༔ ཡང་ཡང་ཞུ་བ་ཕུལ་ལོ༔ ཞེས་ཞུས་ཚེ་སྣང་བ་
མཐའ་ཡས་ཀྱིས་ཞལ་ནས༔ ཨེ་མ༔ རིགས་མཆོག་ནུས་ལྡན་འདུས་རྩལ༔
ལེགས་པར་བདག་ལ་གསོན་དང༔ སྐལ་མང་ཡས་ཐོག་གོང་ནས༔ ཀུན་་་་་་
--
• 25 •



བཟང་ཐུགས་རྗེས་ཟིན་པའི༔ སྣང་བྱེད་བུ་མཆོག་གསུམ་པ༔ མངོན་རྫོགས་
སངས་རྒྱས་སྣང་མཐའ༔ རིགས་བཞིའི་མཆེད་དང་བཅས་སོ༔ ཁྱེད་ནི་་་་
བདག་གི་གདུང་འཛིན༔ ཐུགས་སྲས་པདྨ་ཀ་རའི༔ རྒྱལ་ཚབས་ནུས་ལྡན་རྡོ་
རྗེ༔ བདག་དང་འཕྲད་པ་སྐལ་བཟངཿ སྨོན་ལམ་ལས་འཕྲོ་ལྡན་ནོ༔ ཞལ་
ད་ཚིག་འགའ་བཤད་དོ༔ མི་སྐྱ་ཕོ་མོ་ཀུན་ལ༔ དགོས་མེད་སྒྱུ་མ་རྨི་ལམ༔
དོན་མེད་འཇིག་རྟེན་བྱ་བཞག༔ ཆེ་བཞག་ཆུང་བསྐྱུར་དགོས་པའི༔ ཞལ་ད་
ཡང་དག་མཛད་ནས༔ བློ་སེམས་བསྒྱུར་བའི་ཆོས་འཁོར བསྐོར་དང་་་་
འབྲེལ་ཚད་དོན་ལྡན༔ སྔགས་སྐྱེས་ལས་ལྡན་རྣམས་ལ༔ ཨ་ནུ་ཟབ་པའི་མན་
ངག སྟོན་ལ་བདེ་སྟོང་བསྒོམ་དང༔ རྩ་རླུང་ཐིག་ལེ་ལས་སུ རུང་བའི་
གྲུབ་འབྲས་མངོན་གྱུར༔ མོས་ལྡན་རྟག་འཛིན་ཅན་ལ༔ ཐབས་ཆེན་བསྐྱེད་
རིམ་བསྟན་ནས༔ ཏིང་འཛིན་གཅར་ཕོག་བསྒོམ་ལ༔ རྣམ་བཞིའི་རིག་་་་
འཛིན་ཐོབ་པའི་སྒྱུ་འཕྲུལ་གར་ལ་བརྩོན་མཛོདཿ དད་དམ་མོས་གུས་ཅན་
ལ༔ ཟབ་མོའི་དབང་མཆོག་བསྐུར་ནས༔ བྱིན་རླབས་གཅར་ཕོག་ངོ་སྤྲད༔
ཉམས་མྱོང་ལས་ལྡན་མང་ངོ༔ འབྱུང་བའི་རྟེན་འབྲེལ་ཡོད་དོ༔ རྟོགས་གོམ་
གདེངས་ཚད་ལྡན་ལ༔ ཇི་བཞིན་རིག་པ་བསྟན་ནས༔ རང་བྱུང་ཡེ་ཤེས་་་་་
མཇལ་བའི༔ རྟོག་གྲོལ་དུས་མཉམ་མང་འབྱུང༔ བདུད་སྤྲུལ་བཅུ་གསུམ་་་་
འབྱུང་འགྱུར ཟབ་མོའི་གདམས་བཅུད་མ་ཤོར༔ ཁ་ངན་འཆོལ་ཚིག་མ་་་་
སྒྲོགས༔ རང་སར་ཀློད་དང་དབེན་ཡོང༔ མི་མེད་རི་ལ་སོང་ནས༔ ཕ་ཆོས་
བདུད་རྩིའི་རྒྱ་མཚོ༔ རང་གིས་བསྙེན་སྒྲུབ་བྱས་ནས༔ གཞན་ལ་ལེགས་པར་
སྟོན་དང༔ འགྲོ་དོན་རྒྱ་ཆེན་འབྱུང་ངོ༔ གཞན་ཡང་གཅེས་པའི་མན་ངག
• 26 •



ཟབ་ལམ་རྡོ་རྗེ་སྙིང་པོ༔ ཚུལ་བཞིན་ཁྱོད་ལ་བསྟན་ནོ༔ ད་དུང་སྤེལ་བའི་་་
དུས་མིན༔ ཆོས་བདག་རནྣ་ཕ་ལ༔ འབྱུང་ཚེ་དེ་ལ་གཏོད་དང༔ འགྲོ་དོན་
བསམ་ཡས་ཨེ་མ༔ ཅེས་གསུངས་སོ༔ སྐབས་འདིར་རྒྱལ་བ་རིགས་ལྔ་དང་་་་
ཞུས་ལེན་བར་དོའི་དྲུག་ཁྲིད་ཟབ་མོ་ཡོད་ཀྱང་རེ་ཞིག་གུ་ཧྱ༔ དེ་ནས་གཞལ་་་
ཡས་ཁང་རྩ་བའི་ཤར་གྱི་གློ་འབུར་ནང་དུ་ཕྱིན་ཚེ་དེ་ན་ཐུགས་རྗེ་ཆེན་པོ་འགྲོ་བ་
ཀུན་གྲོལ་འཁོར་བྱང་སེམས་དང་བཅས་ཏེ་བཞུགས་པ་མཐོང་སྐབས་ཕྱག་དང་་་་
མཎྜལ་ཕུལ་ལ་འདི་ལྟར་གསོལ་བ་བཏབ་པོ༔ ཀྱེ་ཧོ༔ ཆགས་བྲལ་ཐུགས་རྗེའི་
གཏེར་ཆེན༔ འགྲོ་བ་མ་ལུས་འདྲེན་པའི༔ ཡེ་ཤེས་རིག་སྐུ་དམ་པ༔ བདག་
ལ་མཁྱེན་བརྩེས་དགོངས་འཚལ༔ ཁམས་གསུམ་འཁོར་བ་དབྱིངས་སྒྲོལ༔
མན་ངག་བཅུད་འདུས་གསུང་བའི༔ བཀའ་དྲིན་དམ་པ་རྩལ་ལགས༔ ཞེས་
ཞུས་ཚེ་འགྲོ་བ་ཀུན་གྲོལ་གྱི་ཞལ་འཛུམ་པ་དང་བཅས་པ་ལ༔ ཨེ་མ༔ སྔགས་
སྐྱེས་ནུས་ལྡན་རྡོ་རྗེ༔ ཟབ་པའི་མན་ངག་བཤད་ན༔ གཡེལ་མེད་ཐུགས་ལ་་
འཇོག་འཚལ༔ ཁྱབ་བརྡལ་ནམ་མཁའི་མཐའ་དང༔ མཉམ་པའི་འགྲོ་བ་་་་
ཡོངས་ལ༔ བྱམས་དང་སྙིང་རྗེའི་གདངས་བསྐྱེད༔ གང་འདུལ་ཆོས་འཁོར་་་
བསྐོར་ན༔ རྒྱུད་ལ་ཐར་བའི་ས་བོན༔ ཞོག་ན་ངོ་མཚར་ཆེའོ༔ སྣང་བའི་
གཟུགས་ལ་ཞེན་ན༔ རྨི་ལམ་སྒྱུ་མའི་བསླུ་བཞིན སྙན་པོ་ཅི་ཡང་མེད་ན༔
མེ་ལྕེབ་མར་མེ་འགགས་བཞིན༔ ཐར་བའི་ལམ་སྲོག་མ་གཅོད༔ གྲགས་པའི་
སྒྲ་ལ་ཞེན་ན༔ གཡར་རྔའི་སྐད་ཀྱི་ང་རོ༔ བྲག་ཆ་སྟོང་པའི་བསླུས་ན༔ རི་
དྭགས་པི་ཝཾ་སྒྲར་ཞེན༔ རྔོན་པའི་དུག་མདས་གསོད་འགྱུར༔ ཐར་ལམ་་་
གནད་སྲོག་མ་སྡུད༔ རྣམ་པའི་དྲི་ལ་ཞེན་ན༔ ཀུ་མུད་ཚལ་ཆེན་གཡོ་བའི
• 27 •
་་
1
ས་



མདངས་ལེན་མེ་ཏོག་ཟུམ་ཚེ༔ འབུ་ཕྲན་སྲོག་དང་བྲལ་འགྲོ དེ་བཞིན་ཚོར་
སྟོང་དྲི་ཡི༔ དོན་མེད་ཐར་ལམ་མ་དགག༔ མྱང་བའི་རོ་ལ་ཞེན་ན༔
བཟའ་བཏུང་བུ་རམ་མྱང་འདྲ༔ དཔེར་ན་ཉ་མོ་ལྕགས་ཀྱུའི་ཤ་ལ་རོལ་ན་
སྲོག་དགགས༔ དེ་ལྟར་འདོད་ཡོན་རེ་བའི༔ ཐར་ལམ་རིན་ཆེན་མ་གཅོད
མྱོང་བའི་རེག་བྱར་ཞེན་ན༔ གླང་ཆེན་འདམ་ལ་ཕྱིན་ཚེ༔ ཐར་བའི་དུས་་་་་
སྐབས་མི་འབྱུང༔ དེ་བཞིན་གོས་ལ་གཡེང་ན༔ ཟབ་མོའི་ལམ་སྲོག་འགགས་
འགྲོ༔ དེས་ན་འཁོར་བའི་ཆོས་ལ༔ སྐྱོ་བ་སྐྱེ་ནས་དབེན་རིརཿ བདེ་བའི་
ལུས་སེམས་ངལ་བསོ༔ གནད་ཀྱི་གཟེར་བདུན་རྒྱ་འདེབས༔ ཐུན་མིན་སྟོང་
ཉིད་སྙིང་རྗེ ཟུང་འཇུག་ཡེ་ཤེས་བསྒོམ་ནས༔ སྡུག་བསྔལ་གྲུ་བོ་ཆེ་ལས༔
བདེ་ཆེན་པོ་ཊ་ལ་རུ༔ མ་གྱུར་འགྲོ་རྣམས་ཁོད་དང༔ བདག་གི་བུ་མཆོག་་་་
ཡིན་ནོ༔ འགྲོ་འདྲེན་མཛད་པ་ངོ་མཚརཿ སྐུ་སྐྱེས་འབྱོན་པ་དོན་ལྡན༔ མ་
བརྗེད་ནུས་ལྡན་རྡོ་རྗེ༔ ཞེས་གསུངས་སོ༔ འདིའི་སྐབས་སུ་གཟུང་འཛིན་་་་་
རང་གྲོལ་གྱི་མན་ངག་ཚིག་ཉུང་དོན་འདུས་ཞིག་གསུངས་ཡང་རེ་ཞིག་ལ་གུ་ཧྱ
དེ་ནས་ལྷོ་ཡི་གློ་འབུར་ནང་དུ་ཕྱིན་ཚེ་ཐུགས་རྗེ་ཆེན་པོ་སྡུག་བསྔལ་རང་གྲོལ་་་་་
འཁོར་བྱང་ཆུབ་སེམས་དཔའ་སེམས་མའི་ཚོགས་དང་བཅས་པ་མཇལ་བའི་ཚེ་་་
བདག་གིས་ཕྱག་དང་བསྐོར་བ་བྱས་ལ་གསོལ་བ་འདི་ལྟར་བཏབ་པོ༔ ཨེ་མ༔
མུན་པའི་དམུས་ལོང་འགྲོ་བ༔ ཐུགས་རྗེའི་ལྕགས་ཀྱུའི་འདྲེན་པའི ་
འཕགས་མཆོག་སྡུག་བསྔལ་རང་གྲོལ༔ བརྩེ་བའི་བདག་ལ་དགོངས་མཛོད༔
འགྲོ་ཀུན་རྨོངས་པའི་ལམ་ལས༔ བཟློག་པའི་གདམས་པ་ཟབ་མོ༔ གང་ཞིག་
ཅི་ནས་གསུང་འཚལ༔ ཞེས་ཞུས་ཚེ་ཐུགས་རྗེ་ཆེན་པོ་སྡུག་བསྔལ་རང་གྲོལ་གྱི་
• 28 •



ཞལ་འཛུམ་པ་དང་བཅས་ཏེ་གདམས་པ་འདི་ལྟར་གནང་ངོ༔ ཨེ་མ༔ མཐའ་
མེད་འཁོར་བའི་གནས་སུ༔ དབང་མེད་རང་ཁར་སྤྱོད་ཅིང༔ སྡུག་བསྔལ་རྒྱ་
མཚོས་ནོན་པའི༔ རྨོངས་པའི་བྱིས་པ་རྣམས་ནི༔ འདྲེན་ཐབས་སུས་ཀྱང་་་་
དཀའ་འོ༔ འོན་ཀྱང་གངས་ཅན་བོད་ཡུལ༔ བདག་གིས་སྤྲུལ་བའི་སྤྲེའུ
སྒྲོལ་མའི་ཕྲིན་ལས་བྲག་སྲིན༔ ཐབས་ཤེས་ཁྱིམ་ཐབས་ཟུངས་ལ༔ མི་བུ་་་་་
རིགས་དྲུག་སྐྱེ་ནས༔ བཟའ་རྒྱུ་མ་རྙེད་བཀྲེས་སྐོམས༔ ལྟོག་པའི་སྲོག་དང་་་་
བྲལ་བའི༔ དུས་བབ་སྤྲེའུ་ཉིད་ཀྱང༔ སྐད་ཅིག་འཕགས་པའི་སྤྱན་སྔར༔
འཁོད་ལ་གསོལ་བཏབ་འབྲས་བུ་ ཐབས་ཤེས་སྲས་ཚོགས་བཅས་པ༔
བཀྲེས་སྐོམ་གདུང་བ་བསལ་ཕྱིར༔ འབྲུ་སྣ་དྲུག་པོ་བླང་ནས༔ བོད་ཀྱི་ཕྱོགས་
སུ་འཐོར་ལ༔ བདག་གི་སྨོན་ལམ་རྒྱ་ཆེན༔ བཏབ་པའི་གསོས་སྨན་འཁྲུངས་
ཏེ༔ བདེ་སྐྱིད་དཔལ་ལ་སྤྱོད་དོ༔ དེ་ཕྱིར་སྨོན་ལམ་དབང་བསྒྱུར༔ སྤྲུལ་་
བའི་གནས་སུ་འདུག་པའི༔ འགྲོ་དོན་ཁྱེད་ཀྱི་མཛོད་དང༔ གདམས་པ་ཟབ་
མོ་སྦྱིན་ནོ༔ འཁོར་བ་དོང་སྤྲུགས་ནུས་སོ༔ ཞེས་གསུངས་ལ་ཉིད་ཀྱི་སྒྲུབས་་
ཐབས་བྱིན་རླབས་ཆེ་བ༔ དངོས་གྲུབ་མྱུར་བ་འབྲེལ་ཚད་འདྲེན་པའི་གདམས་
པ་ཞིག་གནང་ཡང་རེ་ཞིག་དགོངས་པའི་ཀློང་དུ་གུ་ཧྱ༔ དེ་ནས་ནུབ་ཀྱི་གློ་་་་
འབུར་ནང་དུ་ཕྱིན་ཚེ་ཐུགས་རྗེ་ཆེན་པོ་ཡང་གསང་བླ་མེད་སྐུ་མདོག་དམར་་་་་་་
གསལ་པད་ཕྲེང་འཛིན་པ་ཡུམ་དང་འཁྲིལ་སྦྱོར་རོལ་པ་ལོངས་སྐུའི་བརྒྱན་ཆས་་་
རྫོགས་ཤིང་རྡོ་རྗེའི་སྐྱིལ་ཀྲུང་གིས་བཞུགས་པ་འོད་ཟེར་བསམ་ཀྱིས་མི་ཁྱབ་པའི་་
སྤྲོ་བསྡུ་མཛད་པ་འཁོར་བྱང་ཆུབ་སེམས་དཔའ་རིག་འཛིན་པཎ་གྲུབ་རྒྱ་མཚོ་་་་
བཞུགས་པའི་མདུན་དུ་སླེབ་ཚེ་བདག་གིས་ཕྱག་དང་བསྐོར་བ་མང་དུ་བྱས་ལ་་་་
• 29，



གསོལ་བ་འདི་ལྟར་བཏབ་པོ༔ ཀྱེ་མ༔ མ་རིག་གསུམ་གྱི་མུན་གླིང༔ ཚུད་
པའི་དམུས་ལོང་འགྲོ་བ༔ ཐར་ལམ་གྲུ་གཟིང་ཐོབ་ཕྱིར༔ གདམས་ངག་་་་་
ཐུགས་ཀྱི་ཡང་ཞུན༔ བདག་ལ་གསུང་བར་ཞུའོ༔ ཞེས་ཞུས་ཚེ་ཐུགས་རྗེ་ཆེན་
པོ་ཡང་གསང་བླ་མེད་ཀྱི་ཞལ་འཛུམ་པ་དང་བཅས་ཏེ་འདི་སྐད་གསུངས་སོ
ཨེ་མ༔ བྱམས་དང་སྙིང་རྗེའི་དབང་ཕྱུག གྲུབ་བརྙེས་ནུས་ལྡན་རྡོ་རྗེ
ལེགས་པར་བདག་ལ་གསོན་དང༔ འཁོར་བ་རྒྱུ་ཚད་ཆེ་ཡང༔ ངར་འཛིན་་་་
གཅིག་གི་ཆོ་རོལ༔ ཕུང་ཁམས་འདོད་ཡོན་བཀོད་པ༔ སེམས་ཉིད་བདེ་བའི་
ཆོ་འཕྲུལ༔ རྣམ་རྟོག་ལུག་བརྒྱུད་མང་པོ༔ ལས་རླུང་འཛིན་པའི་ཆོ་རོལ
མ་བརྟག་བདེན་གྲུབ་ལྟར་སྣང༔ དཔྱད་ན་ཡེ་སྟོང་རོལ་བ༔ དབྱིངས་དང་ཡེ་
ཤེས་ཟུང་འཇུག༔ རྣལ་མའི་གཤིས་ལུག་གཅེར་བྱུང༔ བསྒོམ་མེད་རིག་པའི་
ཡེ་ཤེསཿ དུས་གསུམ་འཕོ་འགྱུར་བྲལ་བར༔ རང་གསལ་རང་ཤེས་ཆེན་པོ༔
གཡེལ་མེད་རྟག་ཏུ་སྐྱོངས་དངཿ མཁྱེན་གཉིས་འོད་རྒྱ་འབར་རོ༔ དུས་་་
གསུམ་རྒྱལ་བའི་དགོངས་པ༔ ལག་མཐིལ་བཀྲམ་པ་ཡིན་ནོ༔ ལས་སྐལ་ལྡན་
ལ་སྦྱིན་དགོས༔ སྣོད་མིན་དག་ལ་གསང་རྒྱ༔ རླུང་ཕྱོགས་ཙམ་ཡང་མ་་་་
བསྒྲགས༔ ཁྱེད་ནི་ལས་སྨོན་མཐུ་འཛོམས༔ བསྟན་དང་འགྲོ་བའི་དོན་་་་་་
གཉིས༔ ལྷུན་གྱིས་གྲུབ་པར་འགྱུར་རོ༔ མཛད་ཕྲིན་མཐའ་རུ་ཕྱིན་ཚེ
དཔལ་རི་པདྨའི་དྲུང་དུ༔ བདེ་ཆེན་ཡེ་ཤེས་ཐོབ་པོ༔ དེ་མ་ཐོབ་པའི་དུས་་་
ཀུན༔ འབྲལ་མེད་བདག་གིས་བྱིན་རླབས༔ ཞལ་གཟིགས་ལུང་བྱང་སྟོན་་་་་
ཡོངས༔ ཐེ་ཚོམ་ཡིད་གཉིས་མི་དགོས༔ ཞེས་གསུངས་ཤིང་སྐབས་འདིར་་་་་
རྫོགས་རིམ་རླུང་གི་འཁྲུལ་འཁོར་ཟབ་མོ་གནང་ཡང་རེ་ཞིག་དགོངས་པའི་་་་་་
• 30 •



4,
བ'
,
ན
་
དབྱིངས་སུ་གུ་ཧྱ༔ དེ་ནས་བྱང་གི་གློ་འབུར་ནང་དུ་ཐོན་སྐབས་ཐུགས་རྗེ་ཆེན་
པོ་ཕྱག་ན་པདྨ་སྐུ་མདོག་དཀར་པོ་ལོངས་སྐུའི་རྒྱན་ཅན་ཞབས་རྡོ་རྗེའི་སྐྱིལ་ཀྲུང་
མཛད་པའི་འཁོར་དུ་བྱང་ཆུབ་སེམས་དཔའ་གྲངས་མེད་པ་བཞུགས་པ་ཞལ་་་་་
མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་ལྟར་བཏབ་སོ༔ ཀྱེ་
མ༔ མུན་པའི་སྨག་རུམ་འཐིབ་པར༔ དམུས་ལོང་འགྲོ་བ་མགོ་རྨོངས
ལས་འབྲས་བླང་དོར་མི་ཤེས༔ སྐྱབས་མེད་འགྲོ་བ་ཡོངས་ལ༔ ཕན་པའི་་་་
བདུད་རྩི་ལྟ་བུ༔ གསལ་བྱེད་ཤེས་རབ་ཉི་མ༔ སྦར་བའི་མན་ངག་སྙིང་ཕྱུང༔
གདམས་པ་ཟབ་མོ་གསུང་མཛོད༔ ཞེས་ཞུས་ཚེ་ཐུགས་རྗེ་ཆེན་པོ་ཕྱག་ན་པདྨ་
ཉིད་ཞལ་འཛུམ་དགྱེས་པའི་རྣམ་འགྱུར་དང་ལྡན་པས་འདི་སྐད་གསུངས་སོ༔
ཨེ་མ༔ སྐྱེ་ནས་ཚེ་རབས་ཀུན་ཏུ ཐུགས་བསྐྱེད་སྨོན་ལམ་དག་པའི༔ འགྲོ་
འདུལ་ནུས་ལྡན་རྡོ་རྗེ༔ བདག་དང་འཕྲད་པ་སྐལ་བཟང༔ མ་ཡེངས་ལགས་
པར་གསོན་དང༔ རྒྱ་མཚོ་མཐའ་དབུས་བྲལ་ཀློང༔ རུ་སྦལ་ལོང་བ་གང་་་་་་
མཆིས༔ བླང་དོར་ཤེས་རིག་མིག་མེད༔ དེ་འདྲ་མཐོང་ན་སྙིང་རྗེ རྨོངས་
པ་བཀོལ་སྤྱོད་མྱོང་ཞིང༔ སྣ་ཚོགས་རོ་གས་གཟིར་ལ༔ རྒྱུ་འབྲས་སྡུག་བསྔལ་
སྤྱོད་རྣམས༔ མཐོང་ན་ཤ་ཚ་སྙིང་རྗེ༔ ཆགས་སྲེད་ཁྱིམ་ཐབས་བཟུང་ནས༔
ཕན་ཚུན་འཐབས་མོ་ཡུག་སྤྱོད༔ དུཁ་རིན་གྱིས་ཉོ་རྣམས༔ མཐོང་ནས་་་་་
སྙིང་རྗེ་སྐྱེ་བྱུངཿ རྩེད་མོ་བྱིས་པའི་ཆོས་ནི༔ འཇའ་དང་ཀུ་མུད་ཚལ་ལ
ཆགས་འཛིན་བདེན་པར་བཟུང་འཁྲུལ༔ དེ་འདྲེའི་མགོ་རྨོངས་མཐོང་ཚེ༔
ཤ་ཚ་སྙིང་རྗེ་སྐྱེ་བྱུང༔ ལེ་ལོ་འདུ་འཛིའི་ཐང་ལ༔ རྣམ་གཡེངས་རྟ་ཕོ་རྒྱུགས་
ནས༔ ཆོས་བརྒྱད་འདུ་འཛིའི་བསླུས་པའི༔ འགྲོ་མཐོང་སྙིང་རྗེ་སྐྱེ་བྱུང༔
，
•31 •



ཆགས་སྡང་གྲུ་བོའི་ནང་ནས༔ ཞེན་འཛིན་གཡུལ་ལ་སྤྱོད་བཞིན༔ ཉོན་་་་་
འཁྲུལ་རྨོངས་པའི་བློ་ཅན༔ དབང་མེད་སྲོག་དང་བྲལ་བའི༔ ལས་ངན་་་་་
རྣམས་མཐོང་སྙིང་རྗེ ཚ་གྲངས་མེ་ཆུའི་གཟིར་ཞིང༔ བཀྲེས་སྐོམས་འཁྱག་
ལྟོག་བློ་རྨོངས༔ འཐབ་རྩོད་ཆགས་སྡང་གཡུལ་ལ༔ ཞུགས་པའི་ཚོགས་་་་
མཐོང་བྱམས་དང༔ སྙིང་རྗེ་དབང་མེད་རྡོལ་བྱུང༔ བློ་ལྡན་ཡ་རབ་རྣམས་་་
ནི༔ གནས་ངན་དེ་རུ་མ་རྨོངས༔ ཅིས་ཀྱང་འཇིག་རྟེན་འཁོར་བའི
དགོས་མེད་བློ་སྦྱངས་རེམ་ཡ༔ དོན་མེད་འདུ་འཛིའི་ལམ་དུ༔ བག་མེད་རྣམ་
གཡེང་མ་བྱེད༔ ལྷ་དང་བླ་མ་ཡི་དམ༔ མ་དང་མཁའ་འགྲོ་རྒྱ་མཚོ༔ རྟག་
ཏུ་བསྙེན་བསྒྲུབ་མཛོད་དང༔ གྲུབ་འབྲས་མངོན་དུ་འགྱུར་རོ༔ རྟགས་་་་་
མཚན་གཞན་ལ་མ་སྨྲ ཟབ་གཏེར་བདུད་རྩིའི་རྒྱ་མཚོ༔ ཆོས་བདག་བུ་ལ་་
སྟོན་དང༔ རང་གཞན་དོན་གཉིས་ལྷུན་གྱིས༔ གྲུབ་པའི་དགེ་མཚན་འཆར་
རོ༔ གསུངས་མཆོག་ཡི་གེ་དྲུག་མའི༔ ཆོས་སྐོར་གཞན་སྣང་དགེ་ལ༔ སྦྱོར་
བའི་རྟེན་འབྲེལ་འགྲིགས་ན༔ ཡ་མཚན་དགེ་ལེགས་འབར་ནས༔ ང་ཡི་ཞིང་
དུ་འཁོད་ཡོང༔ ཐུགས་དམ་མ་གཡེངས་བུ་མཆོག མན་ངག་སེམས་ལ་་་་་
འཆོངས་ཤིག ཅེས་གསུངས་ཤིང་ཐེག་དགུའི་ལམ་རིམ་ཚིག་ཉུང་དོན་འདུས་
ཞིག་གསུངས་ཡང་རེ་ཞིག་གུ་ཧྱ༔ དེ་ནས་ཤར་ལྷོའི་གྲུ་ཆད་ནང་དུ་སླེབ་ཚེ་་་་
ཐུགས་རྗེ་ཆེན་པོ་པད་དཀར་ཕྲེང་བ་སྐུ་མདོག་དཀར་པོ་ལོངས་སྐུའི་ཆས་ཅན་་་་་
ཞབས་སྐྱིལ་ཀྲུང་འཁོར་བྱང་ཆུབ་སེམས་དཔའི་ཚོགས་དང་བཅས་ཏེ་བཞུགས་པ་
མཐོང་ཚེ་བདག་གིས་ཕྱག་མཎྜལ་དང་བཅས་དེ་གསོལ་བ་འདི་ལྟར་བཏབ་པོ
ཀྱེ་མ༔ གཅོང་རུང་ཡ་ངའི་གཡེང་ས༔ འཁོར་བ་མུན་གླིང་ནང་དུ༔ འཕྱན་
• 32 •



པའི་སྐྱེ་འགྲོ་སེམས་ཅན༔ མ་ལུས་འདྲེན་པའི་གདམས་ངག ཚིག་ཉུང་དོན་
འདུས་ཟབ་མོ༔ རྩོལ་བའི་བཀའ་དྲིན་ཞུའོ༔ ཞེས་ཞུས་ཚེ་ཐུགས་རྗེ་ཆེན་པོ་་
པད་དཀར་ཕྲེང་བའི་ཞལ་འཛུམ་ཐུགས་བརྩེ་བ་དང་བཅས་དེ་འདི་ལྟར་གསུངས་
སོ༔ ཨེ་མ༔ ལས་ལྡན་འདུས་པ་རྩལ་ལེགས༔ གུས་པའི་ཚུར་ལ་གསོན་་་་་
དང༔ དད་པའི་འཁོར་ལོ་རིན་ཆེ༔ སྙིང་རྗེ་ཡིད་བཞིན་ནོར་བུ༔ བསམ་་
གཏན་བཙུན་མོ་དམ་པ༔ དྲན་ཤེས་བག་ཡོད་བློན་པོ༔ ཉོན་མོངས་རབ་་་་་
འཇོམས་དམག་དཔོན༔ བརྩོན་འགྲུས་རྟ་མཆོག་ཤུག་ལྡན༔ འཁོར་བ་རབ་་
བསྒྲལ་གླང་ཆེན༔ གཅེས་པའི་རྒྱལ་སྲིད་སྣ་བདུན༔ མན་ངག་སེམས་ལ་་་་་
བརྟེན་འཚལ༔ ཐུགས་རྗེའི་འགྲོ་བ་སྐྱོབས་པའི༔ བསིལ་ཟེར་གདུགས་ཆེན་་
འབར་བ༔ ཆོས་ཀྱིས་ཕྱོགས་བཅུར་ཆར་འབེབས༔ སྙན་པའི་དུང་དཀར་་་་་
རྒྱང་གྲགས༔ འདོད་ཡོན་ཆགས་པ་བྲལ་བའི༔ དྲི་བྲལ་པདྨ་དཀར་པོ༔
མཁྱེན་གཉིས་ཡེ་ཤེས་རྒྱས་པའི༔ འགྲོ་འདུལ་དཔལ་བེའུ་དམ་པ༔ ཕྱོགས་་་་
རིས་བྲལ་བའི་བཏང་སྙོམས༔ ཀུན་ཟླུམ་བུམ་པ་ཆེན་པོ༔ འགྲོ་བ་འདུལ་བའི་
ཆོས་འཁོར༔ གང་འདུལ་སྟོན་པའི་གསེར་ཉ ཉོན་མོངས་གདུངས་པ་་་་
ཚོགས༔ བསལ་བའི་རྒྱལ་མཚན་དམ་པ༔ འཁོར་བ་དོང་ནས་སྤྲུགས་པའི
ཆོས་འཁོར་རྩིབ་སྟོང་ལྡན་པ༔ བརྡ་རྟགས་བཀྲ་ཤིས་མཆོག་བརྒྱད༔ མན་་་་
ངག་སེམས་ལ་བརྟེན་ནས གཞན་དོན་རླབས་ཆེན་མཛད་འཚལ༔ སྣ་་་་
ཚོགས་རྒྱན་གྱི་རོལ་པ༔ རྗེས་གཟིགས་རང་གྲོལ་མེ་ལོངས༔ གཟུངས་འཛིན་
བདུད་ཀྱི་གཉེན་པོ༔ བདག་མེད་ཤེས་རབ་ཡུངས་དཀར༔ ལས་ལྡན་སྨིན་་་
ཅིང་གྲོལ་བའི༔ ཟག་མེད་བདུད་རྩི་དཀར་པོ༔ འགྲོ་བའི་དུག་གསུམ་ནད་་་་
རྒྱུ
?
བ་
་་
：
;
ཟ
• 33 •



སེལ༔ … གྷི་ཝཾ་སྨན་གྱི་དྭངས་མ༔ ཁམས་གསུམ་དབང་དུ་སྡུད་ཅིངཿ ཆགས་
བྲལ་ལི་ཁྲི་དམར་པོ༔ འབྲེལ་ཚད་དབེན་གནས་བསྒྲོད་པའི༔ ཡ་མཚན་རྫས་
མཆོག་ཀུ་ཤ༔ རྨོངས་ཆགས་རེ་བ་སྐོང་བའི༔ མྱང་གྲོལ་བཀྲ་ཤིས་བིལ་བ༔
གང་འདུལ་ཟབ་པའི་མན་ངག༔ སྙན་པའི་ཆོས་དུང་དཀར་པོ༔ བཀྲ་ཤིས་་་
རྫས་མཆོག་རྣམ་བརྒྱད༔ རང་ཉམས་དང་སྦྱར་སྙིང་པོ༔ ཡང་ཡང་ལེན་ལ་་་
འབད་འཚལ༔ མ་བརྗེད་ཐུགས་ལ་ཟུངས་དང༔ ཕྱི་ལྟར་ཡངས་ཧང་ལྟར་ལ
ནང་གསང་མན་ངག་ཟབ་མོ༔ ཡིན་ནོ་ནུས་ལྡན་རྡོ་རྗེ༔ ཞེས་གསུངས་སོ།
སྐབས་འདིར་འཕགས་པའི་ཞལ་ཆེམས་ཟབ་མོ་ཡོད་ཀྱང་རེ་ཞིག་གུ་ཧྱ༔ དེ་ནས་
ལྷོ་ནུབ་ཀྱི་གྲུ་ཆད་ཀྱི་ནང་དུ་སླེབ་ཚེ་ཐུགས་རྗེ་ཆེན་པོ་རྒྱལ་བ་རྒྱ་མཚོ་སྐུ་མདོག་་་་
དམར་པོ་ཞལ་གཅིག་ཕྱག་གཉིས་ལོངས་སྐུའི་རྒྱན་ཅན་འཁོར་བྱང་ཆུབ་སེམས་་་་
དཔའི་ཚོགས་དང་བཅས་ཏེ་བཞུགས་པ་དང་མཇལ་བའི་ཚེ་བདག་གིས་ཞུས་པ༔
ཀྱི་མ༔ མ་རིག་འཁྲུལ་བའི་འགྲོ་བ༔ དམུས་ལོང་ཉམས་ཐག་སྡེ་ཚོགས༔
ཐུགས་རྗེ་ལྕགས་ཀྱུས་བཟུངས་བའི༔ མན་ངག་ཟབ་མོ་གསུང་འཚལ༔ ཞེས་
ཞུས་ཚེ་ཐུགས་རྗེ་ཆེན་པོ་རྒྱལ་བ་རྒྱ་མཚོའི་ཞལ་འཛུམ་པ་དང་བཅས་ཏེ་འདི་ལྟར་
གསུངས་སོ༔ ཨེ་མ༔ ཚོགས་སྨོན་སྔོན་སྦྱངས་འཕྲོ་སད༔ ལས་ཅན་ནུས་་་
ལྡན་འདུས་རྩལ༔ ཞིང་འདིར་འབྱོན་པ་ངོ་མཚར༔ གསོན་དང་ཞལ་ཆེམ་་་
བསྒོའོ༔ སྣང་བ་ལྷ་ཡི་རོལ་བ༔ སྒྲ་གྲགས་སྔགས་ཀྱི་རང་བཞིན༔ འགྱུ་འཕྲོ་
ཐུགས་ཀྱི་ཡེ་ཤེས༔ རོ་མཉམ་ཀུན་བཟང་དགོངས་པ༔ གཡེལ་མེད་རྟག་ཏུ་་་
ལམ་ཁྱེར༔ དག་མཉམ་དགོངས་ཀློང་ཡངས་པར༔ རྟོག་ཚོགས་ཇི་ལྟར་ཤར་
ཡང༔ ཡེ་ཤེས་རིག་སྐུ་ཆེན་པོའི༔ རྒྱས་འདེབས་དག་པར་གྲོལ་ལོ༔ ཞེ་སྡང་
• 34 •



་
，
.
.
-
#
དགྲ་བགེགས་བྱུང་ཡང༔ བྱམས་དང་སྙིང་རྗེའི་རྩལ་སྦྱོངས༔ ལམ་གྲོགས་་་་་
ཟབ་མོར་ཤེས་ནས༔ ཆགས་ལྡན་ཕམ་རྒྱལ་མ་རྩོད༔ རྩེ་གཅིག་ཆོས་ལ་མོས་
ཡང༔ ཉིན་གཅིག་ཆོས་བརྒྱད་དགོས་པའི༔ དབང་མེད་རྟོག་པ་མཆེད་དོ༔
བདུད་ཀྱི་ཆོ་རོལ་ཡིན་པས༔ རང་སར་གཅོད་པ་མན་ངག ལྷ་དང་བླ་མ་་་་
བསྒོམ་ནས༔ རྩེ་གཅིག་དབེན་པ་བརྟེན་ཀྱང༔ སྐབས་ཐོག་ཟུག་རྔུ་ཅན་གྱིས༔
དགྲ་འདུལ་གཉེན་སྐྱོང་བྱ་བར༔ ཞུགས་འདོད་དམ་སྲིའི་ཆོ་འཕྲུལ༔ དེ་ཡང་
རང་སར་བསྒྲལ་དགོས༔ གཞན་ཕན་སྙིང་རྗེ་ཆེན་པོ༔ གདུལ་བྱ་རྗེས་སུ་སྐྱོང་
ཡང༔ ཉིན་གཅིག་ང་རྒྱལ་ཆེ་བས༔ དམན་སྤྲང་སྐུ་རྩར་མི་ཐོན༔ མཐོ་རློམ་
ཉལ་དགའ་ཆེ་ཞིང༔ བཤད་སྒྲུབ་ཐན་དུ་བརྩི་བ༔ དེ་ཡང་བདུད་ཀྱི་བར་་་་་
ཆད༔ རང་བབ་ཆེན་པོར་བཤིག་དགོས༔ ཐོབ་ཐང་སྙན་གྲགས་ཆེ་བའི
བརྒྱགས་ཏེ་ལུགས་གཉིས་སྐྱོང་ཤིང༔ མ་ཉན་བཟེ་རེ་ཆེན་པོ༔ དགྲ་ལ་རྒྱལ་་
ཕམ་མང་རྩོད༔ འདྲེ་ལ་ལྟ་སྟངས་བྱེད་ཅིང༔ གཤིན་པོར་གསུར་བསྔོ་མི་་་་
མཛད༔ ཨེ་བསྟོད་ཨི་སྦྱིན་སྙམ་པའི རེ་རློམ་ཆགས་ཞེན་ཆེན་པོ༔ རྣམ་་
གཡེངས་ངང་ལ་དུས་འདའ༔ དེ་ཡང་དམ་སྲིའི་བར་ཆད༔ ཡིན་པ་དབྱིངས་
སུ་གཞོམ་དགོས་ གཅོད་པ་འདྲེར་འཛིན་ཆེ་བ༔ བུད་མེད་སྡིག་ལ་རྔམས་་་་
ཤིང༔ བྱ་བཏང་འདུ་འཛི་མང་བ༔ བླ་དཔོན་ཐོབ་ཐང་མཐོ་བ༔ སྐུ་སྐྱེས་
ཆོས་བརྒྱད་དགའ་བ༔ དམ་སྲིའི་བར་ཆད་ཡིན་པས༔ བདག་མེད་ཆེན་པོར་
གཅོད་དགོསཿ འཇིག་རྟེན་འཁྲུལ་སྣང་བཀོད་པའི༔ བློ་མ་བྲིད་ལ་གདངས་
སྐྱོངས༔ གནད་རྣམས་སེམས་ལ་འཆོང་ཤིག༔ མ་བརྗེད་ནུས་ལྡན་རྡོ་རྗེ
ཞེས་གསུངས་སོ༔ སྐབས་འདིར་ལུང་བྱང་གསལ་བའི་མེ་ལོང་ཞེས་བྱ་བ་ཡོད་
m
མན་
• 35 •



ཀྱང་རེ་ཞིག་ལ་གུ་ཧྱ༔ དེ་ནས་ནུབ་བྱང་གི་གྲུ་ཆད་ཀྱི་ནང་དུ་སླེབ་ཚེ་ཐུགས་རྗེ་
ཆེན་པོ་བདེ་གཤེགས་ཀུན་འདུས་སྐུ་མདོག་དམར་པོ་ཞལ་གཅིག་ཕྱག་བཞི་ལོངས་
སྐུའི་ཆས་ཅན་ཡུམ་གསང་བ་ཡེ་ཤེས་དང་འཁྲིལ་སྦྱོར་མཛད་པ་འཁོར་བྱང་་
ཆུབ་སེམས་དཔའ་བསམ་གྱིས་མི་ཁྱབ་པ་དང་བཅས་པ་མཇལ་ཚེ་བདག་གིས་ཕྱག་
དང་མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་མ༔ མ་རིག་འཁྲུལ་
བའི་མུན་ཁང༔ བག་ཆགས་འཚུབས་མའི་ཀློང་དུ༔ མགོ་རྨོངས་བྱིས་པ་མ་་་
ལུས༔ བདེ་ཆེན་དབྱིངས་སུ་བག་ཕེབས ངལ་བསོ་གདམས་པ་ཟབ་མོ
མན་ངག་སྙིང་དང་འདྲ་བ༔ ཅི་ནས་གསུངས་བར་ཞུ་ལེགས༔ ཞེས་ཞུས་པའི་
ཐུགས་རྗེ་ཆེན་པོ་བདེར་གཤེགས་ཀུན་འདུས་ཉིད་ཞལ་འཛུམ་པ་དང་བཅས་ནས་
འདི་ལྟར་གསུངས་སོ༔ ཨེ་མ༔ རིགས་མཆོག་ནུས་ལྡན་འདུས་རྩལ༔
ལེགས་པར་བདག་ལ་གསོན་དང༔ གངས་ཅན་བོད་ཀྱི་ལྷ་སྐལ༔ འཕགས་་་་
མཆོག་སྤྱན་རས་གཟིགས་དབང༔ ཡིད་ལ་ལན་གཅིག་དྲན་པས༔ ལྷ་སྐུ་་་་་
འབུམ་ཕྲག་བསྒོམ་དང༔ འདྲན་ཟླ་མེད་པ་ངོ་མཚར༔ སྙིང་པོ་ཡི་གེ་དྲུག་མ།
སྙན་པོས་ལན་གཅིག་བརྗོད་དང༔ བཟླས་པ་ས་ཡ་འབུམ་ཕྲག༔ ཆ་ཙམ་མི་་
ཉེ་ངོ་མཚར༔ བྱམས་དང་སྙིང་རྗེ་ཟུང་འཇུག༔ འཕགས་མཆོག་ཐུགས་ཀྱི་་་་
དགོངས་པ༔ ཡིད་ལ་ལན་གཅིག་དྲན་དང༔ ཏིང་འཛིན་མོས་བསྒོམ་བརྒྱ་་་
ཕྲག སྟོང་གི་ཆར་ཡང་མི་ཕོད༔ སྣང་བ་འཕགས་པའི་སྐུ་རུ༔ ཡིད་ལ་་་་
ངེས་པར་ཤེས་ནས༔ ལན་གཅིག་དག་པ་དྲན་ན༔ ན་རགས་གནས་སུ་མི་་་་
ལྟུང༔ གྲགས་པ་སྔགས་ཀྱི་རོལ་པ༔ གསུངས་མཆོག་ཡི་གེ་དྲུག་མའི༔ སྒྲ་རུ་
ལེགས་པར་གོ་ན༔ འཇིགས་པའི་སྒྲ་བཞི་འཇོམས་མོ༔ འགྱུ་འཕྲོ་རྟོགས་་་་་
• 36 •



ཚོགས་བསམ་ཡས༔ འཕགས་མཆོག་ཐུགས་ཀྱི་རོལ་པར༔ ལན་གཅིག་ཤེས་་
པ་ཙམ་གྱིས༔ མུན་པའི་སྨག་རུམ་བྲལ་ལོ༔ ལྷ་བསྒོམ་སྔགས་བཟླས་མང་པོ༔
མི་ཤེས་བློ་མང་བྱ་བའི༔ གཅིག་པོ་འགྲུབ་དུས་མི་ཡོངས༔ དེ་ཕྱིར་མི་སྐྱ་ཕོ་་་
མོ༔ ཀུན་གྱི་སྐལ་བའི་ལྷ་གཅིག༔ འཇིག་རྟེན་དབང་ཕྱུག་བསྒོམ་ལ༔ འཕྲོ་
རྒོད་བློ་རྗེས་མ་འབྲངཿ༔ གསོལ་བ་དུང་དུང་ཐོབ་ལཿ ལུས་ཀྱི་བ་སྤུ་གཟིངས་
ཙམ༔ མིག་ནས་མཆི་མ་འགྲིལ་བ༔ དད་མོས་ཚད་མེད་བསྐྱེད་ན༔ སྐད་་་
ཅིག་འདུ་འབྲལ་མེད་པར༔ བྱིན་རླབས་རྗེས་སུ་བཟུང་ནས༔ དངོས་ཉམས་
རྨི་ལམ་ཀུན་ཏུ༔ ཞལ་གཟིགས་ལུང་སྟོན་དབུགས་དབྱུང༔ ནམ་ཞིག་འཕོས་
པའི་ཚེ་ན༔ མངོན་སུམ་སྤྱན་སྔར་འོངས་ནས༔ གནས་འདིར་ཁྲིད་པར་ཐེ་་་
ཚོམ༔ ཡིད་གཉིས་མི་དགོས་ངེས་པ༔ དེ་ལུགས་གཞན་ལ་སྟོན་དང༔ འགྲོ་
དོན་རྒྱ་ཆེན་འབྱུང་ངོ༔ མ་བརྗེད་ནུས་ལྡན་རྡོ་རྗེ༔ ཞེས་གསུངས་ཤིང་ཡི་གེ་
དྲུག་མའི་ཕན་ཡོན་ཟབ་མོ་གསུངས་ཀྱང་རེ་ཞིག་ལ་གུ་ཧྱ༔ དེ་ནས་བྱང་ཤར་གྲུ་
ཆད་ཀྱི་ནང་དུ་སླེབ་ཚེ་ཐུགས་རྗེ་ཆེན་པོ་ངན་སོང་དོང་སྤྲུགས་ཞལ་གཅིག་ཕྱག་་་
བཞི་སྐུ་མདོག་དཀར་གསལ་ལོངས་སྐུའི་ཆ་བྱད་ཅན་ཡུམ་དང་འཁྲིལ་སྦྱོར་རོལ་བ་
དེ་ཡིས་མཐའ་འཁོར་དུ་བྱང་ཆུབ་སེམས་དཔའ་བསམ་གྱིས་མི་ཁྱབ་པས་བསྐོར་བ་
དང་མཇལ་ཚེ་བདག་གིས་ཕྱག་དང་མཎྜལ་ཞེས་དང་བཅས་ཏེ་འདི་ལྟར་གསོལ་བ་
གདབ་སོ༔ ཀྱེ་མ༔ རྒྱལ་ཀུན་ཡེ་ཤེས་རྡོ་རྗེ༔ འགྲོ་འདྲེན་ཕོ་ཉ་ཆེན་པོ
སྐྱེ་བ་ཚེ་རབས་ཀུན་ཏུ ལྷག་པའི་ལྷ་རུ་མྱུར་བའི༔ འཕགས་(བདུད་འཇོམས་
རྡོ་རྗེས་དུས་)མཆོག་ངན་སོང་དོང་སྤྲུག་ས༔ དྲི་བྲལ་(རོལ་རྩལ་དུས་）བདེ་ཆེན་་་་
རྒྱལ་པོ༔ ཡང་གསང་(བདུད་འདུལ་དུས་》འགྲོ་བའི་ཉི་མ༔ དྲི་མེད་(ནུས་ལྡན་
，37 •



རྡོ་རྗེའི་དུས་སུའོ་)པདྨ་དཀར་པོ༔ གཉིས་མེད་རོ་མཉམ་ཆེན་པོ༔ བདག་ལ་་་
ལེགས་པར་གསོན་དང༔ ཞལ་ཆེམ་མན་ངག་ཟབ་མོ༔ སྙིང་དང་འདྲ་བ་་་་་
གསུང་བའི༔ སྐུ་དྲིན་དམ་པ་རྩོལ་ལགས༔ ཞེས་ཞུས་ཚེ་ཐུགས་རྗེ་ཆེན་པོ་་་་
ངན་སོང་དོང་སྤྲུགས་ཞལ་འཛུམ་ཤིང་ཐུགས་བརྩེ་བ་དང་ལྡན་པས་འདི་སྐད་་་་་་
གསུངས་སོ༔ ཨེ་མ༔ སྐྱེ་བ་ཚེ་རབས་ཀུན་ཏུ དད་མོས་བྱམས་བརྩེ་ལྡན་
པའི༔ འགྲོ་འདྲེན་མཆོག་གི་ཕོ་ཉ རིག་མཆོག་ནུས་ལྡན་རྡོ་རྗེ༔ མ་ཡེངས་
བདག་ལ་གསོན་དངཿ ཞལ་ད་ཚིག་གསུམ་བཤད་དོ༔ མ་བརྗེད་རིག་པར་་་
རྒྱས་ཐོབ༔ རུས་རིགས་བཟང་པོར་རློམ་ནས༔ གཞན་ལས་ཁྱད་པར་་་་་
འཕགས་བསམ༔ ང་རྒྱལ་དེ་ཚོ་སྤངས་ན༔ ང་ཡི་བུ་ཆེན་ཡིན་ནོ༔ ཀུན་ལ་
དག་སྣང་སྦྱངས་ཤིང༔ ལོག་ལྟའི་དགྲ་བོ་བསད་ནས༔ མོས་གུས་ཉི་མ་ཤར་
ན༔ ང་ཡི་བུ་ཆེན་ཡིན་ནོ༔ མཛེས་སྡུག་འདོད་ཡོན་བཀོད་པ༔ ཞེན་འཛིན་
དགྲ་བོ་བསད་ནས༔ དགོས་མེད་རྒྱུད་ལ་སྐྱེ་ན༔ ང་ཡི་བུ་ཆེན་ཡིན་ནོ།
འགྲོ་རྣམས་ཕ་མའི་རོལ་བར༔ གནོད་སེམས་དགྲ་བོ་བསད་ནས༔ བཏང་་་་
སྙོམས་བྱམས་པ་སྐྱེ་ཚེ༔ ང་ཡི་བུ་ཆེན་དམ་པ༔ འགྲོ་བའི་སྐྱབས་མགོན་གྱུར་
པའི༔ རྫུན་སེམས་བསླུ་འདོད་བཅོམ་ནས༔ བདེན་ཞིང་དྲང་པོར་སྨྲས་ན༔
ང་ཡི་བུ་ཆེན་དམ་པ༔ བླ་སློབ་མཐུན་པའི་སྡེ་ལ༔ གནོད་སེམས་ཕྲ་མ་བཅོམ་
ནས༔ ལེགས་པར་མཐུན་དུ་འཇུག་ན༔ ང་ཡི་བུ་ཆེན་དམ་པ༔ ཕ་བསད་
ནོར་རྐུན་འཕྲད་ཀྱངཿ ཞེ་སྡང་ཚིག་རྩུབ་བཅོམ་ནས དྲང་པོར་དོན་ལྡན་་་
བརྗོད་ན༔ ང་ཡི་བུ་ཆེན་དམ་པ༔ འདུ་འཚོགས་ཁྲོད་ལ་བསྡད་ཀྱང༔ ངག་
འཁྱལ་ཀུ་རེ་བཅོམ་ནས༔ འདོད་ཆུང་བཟླས་བརྗོད་བརྩོན་ན༔ ང་ཡི་བུ་ཆེན་
• 38 .



དམ་པ༔ འདོད་སྟེར་སྨན་ཅན་མཐོང་ཡང༔ གསོད་སེམས་དགྲ་བོ་བསད་་་་་
ནས༔ སྙིང་རྗེའི་སྲོག་སྐྱོབ་མཛད་ན༔ ང་ཡི་བུ་ཆེན་དམ་པ༔ མི་མེད་་་་་་
འདོད་དགུའི་ལོངས་སྤྱོད༔ མཐོང་ཡང་རྐུ་སེམས་བཅོམ་ནས༔ སྦྱིན་གཏོང་་
གནད་ལ་འབད་ན༔ ང་ཡི་བུ་ཆེན་དམ་པ༔ ལྷ་མོ་མཛེས་སྡུག་མཐོང་ཡང
མི་ཚང་ཆགས་སྤྱོད་སྤང་ནས༔ ཚུལ་ཁྲིམས་རྣམ་དག་བསྲུང་ན༔ ང་ཡི་བུ་་་་
ཆེན་དམ་པ༔ རྒྱལ་ས་བཟང་པོ་ཐོབ་ཀྱང༔ རྔམ་སེམས་བཅོམ་ནས་དག་་་་
པའི༔ ཉེས་བརྒྱ་ལྔ་བཅུ་བསྲུང་ན༔ ང་ཡི་བུ་ཆེན་དམ་པ༔ ནོར་གྱི་མངའ་
དབང་འབྱོར་ཡང༔ ཆགས་བྲལ་བྱང་ཆུབ་སེམས་དཔའི༔ སྤྱོད་ལམ་སྡོམ་པ་
བསྲུང་ན༔ ང་ཡི་བུཆེན་དམ་པ་དར་གོས་རས་འཇམ་མཛེས་ཀྱང
གཅེར་བུར་རྩ་རླུང་ཐིག་ལེར༔ གནད་བསྟུན་བདེ་དྲོད་འབར་ན༔ ང་ཡི་བུ་་
ཆེན་དམ་པ༔ ཉོན་མོངས་འབུར་འཇོམས་བྱེད་ཅིང༔ རྩ་ཁམས་མདུད་པ་་་
གྲོལ་ལ༔ ཨ་ནུའི་དམ་ཚིག་བསྲུང་ན༔ ང་ཡི་བུ་ཆེན་དམ་པ༔ ཕུན་ཚོགས་
གཞི་བཟུང་ཏིང་འཛིན༔ ཁོག་ཕུབ་ལས་བཞིའི་གཞུང་བསྲེངས༔ ལྷ་སྔགས་་
ཆོས་སྐུར་མཐོང་ན༔ གདན་གསུམ་ལྷ་རུ་ཤེས་ཤིང༔ ཤེས་འཇུག་གནད་ལ་་་
སྦྱོར་ནས༔ རྩ་བ་ཡན་ལག་བསྲུང་ན༔ ང་ཡི་བུ་ཆེན་དམ་པ༔ ལྟ་བའི་་་་
གདར་ཤ་གཅོད་ཅིང༔ སྒོམ་པའི་འོད་གསལ་སྐྱོངས་ནས༔ བོག་འདོན་སྤྱོད་
པ་བྱས་ན༔ ང་ཡི་བུ་ཆེན་དམ་པ༔ ཡིན་པ་མེད་པའི་ལྟ་བ༔ མིན་པ་མེད་
པའི་བསྒོམ་པ༔ མཉམ་ཉིད་དམ་ཚིག་བསྲུང་ན༔ ང་ཡི་བུ་ཆེན་དམ་པ
ཟབ་གཏེར་ཀློང་རྒྱ་བཀྲོལ་ཞིང༔ མན་ངག་རང་ཉམས་དང་སྦྱརཿ ཟབ་་་་་
བཅུད་བུ་ལ་གཏད་ན༔ ང་ཡི་བུ་ཆེན་དམ་པ༔ བྱམས་དང་སྙིང་རྗེ་ཟབ་མོས
• 39 •



སྐུ་ཚེ་བཤད་སྒྲུབ་མཛད་ནས༔ འཇིག་རྟེན་ཆོས་བརྒྱད་བོར་ན༔ ང་ཡི་བུ་་་་
ཆེན་དམ་པ༔ ཟས་ངོ་ནོར་ལ་མི་རེ༔ ཆགས་འཛིན་འདོད་སྲེད་ཆུང་ཞིང
མོས་གུས་དག་སྣང་ཆེ་ན༔ ང་ཡི་བུ་ཆེན་དམ་པ༔ ཕྱི་ནང་གསལ་སྒྲིབ་མི་་་་་
མངའ༔ ཉམས་རྟོགས་མཁའ་ལྟར་རྒྱས་ལ༔ འཇའ་ལུས་འོད་སྐུ་འགྲུབ་ན༔
ང་ཡི་བུ་ཆེན་དམ་པ༔ འབྲེལ་བ་ཐོབ་ཚད་ཀུན་གྱི༔ རྒྱུད་ལ་ཐར་ལམ་ཐེབ་་་
ནས༔ ཚོམ་བུར་ཞིང་འདིར་འཚོགས་ན༔ ང་ཡི་བུ་ཆེན་དམ་པ༔ མ་བརྗེད་
རིག་པའི་རྡོ་རྗེ མ་ཡེངས་ཉམས་ལེན་སྐྱོངས་མཛོད༔ མ་འཁྲུལ་འགྲོ་དོན་་་་
མཛད་ནས༔ མ་རིག་གཞི་ལ་སངས་སྟེ༔ མ་ལུས་སྐྱེ་འགྲོ་དང་བཅས༔ མ་
འགོར་ཚེ་འདིར་བྱོན་ལགས༔ ཞེས་གསུངས་ལ་མན་ངག་སྙིང་གི་ནོར་བུ་གསུང་
ཡང་གཞན་ལ་སྟོན་རབ་མེད་ཧ་ཧ༔ དེ་ནས་ཡང་བལྟས་ཚེ་བར་ཁང་གི་ནང་་་་
གསང་འདུས་ཀྱི་གཡས་གཡོན་མདུན་ངོས་གསུམ་གྱི་ལོག་ལ་འཇའ་ཟེར་ཐིག་ལེ་་་
འཁྲིགས་པའི་དབུས་སུ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་དང༔ རིགས་་་་་་
འདུས་བཅུ་གཅིག་ཞལ༔ དོན་ཡོད་ཞགས་པ་ཕྱག་དྲུག་པ་རྣམས་འཁོར་བྱང་་་
ཆུབ་སེམས་དཔའི་མཆེད་བརྒྱད་རེའི་བསྐོར་བ་རྣམས་བཞུགས་པ་དང་མཇལ་་་་
བའི་ཚེ་བདག་གིས་གསོལ་བ་འདི་ལྟར་བཏབས་སོ༔ ཀྱེ་མ༔ མ་རིག་འཐིབས་
པའི་སྒོང་སྦུབས༔ སྡུག་བསྔལ་གསུམ་གྱིས་མནར་བའི ཕ་མ་འགྲོ་བ་མ་་་་
ལུས༔ ཐར་བའི་མན་ངག་ཟབ་མོ༔ ཅི་ནས་གསུང་བར་ཞུའོ༔ ཞེས་ཞུས་ཚེ་
ཐུགས་རྗེ་ཆེན་པོ་ཕྱག་སྟོང་སྤྱན་སྟོང་ཞལ་འཛུམ་པ་ཞིག་མཛད་ནས་འོད་ཟེར་བྱེ་
བ་བརྒྱ་ཕྲག་དྲུག་ཅུ་འཇིག་རྟེན་གྱི་ཁམས་སུ་སྤྲོས་པ་ལས་ངན་སོང་གི་འགྲོ་བ་མང་
པོ་སྒྲོལ་བར་མཛད་དོ༔ འོད་ཟེར་ཚུར་བསྡུས་བྱིན་རླབས་གཟི་ཕྱིན་རབ་ཏུ་་་་
• 40.



1
，
འབར་རོ༔ དེ་ནས་འདི་སྐད་གསུངས་སོ༔ ཀྱེ་ཧོ༔ རིགས་བཟང་ནུས་ལྡན་
རྡོ་རྗེ༔ བསྐལ་མང་འགྲོ་བའི་མཐའ་ལ༔ ཟད་པའི་དུས་ནི་མེད་དོ༔ འགྲོ་
འདུལ་མཛད་པ་རྨད་བྱུང༔ འཁོར་བ་མ་སྟོང་བར་དུ༔ ཐབས་དང་ཐུགས་་་་
རྗེས་སྐྱོངས་དགོངས༔ དམ་བཅའ་བརྙེལ་དུ་མི་རུང༔ བདག་གིས་འཁོར་བ་
དོང་ནས༔ ལན་གསུམ་དཀྲུགས་ནས་སླར་ཡང༔ ཞིང་འདིར་ཕྱིན་ནས་་་་་་
གཟིགས་པའི༔ སྔར་ལས་ལྷག་པའི་འགྲོ་ཁམས༔ མང་པོར་འདུག་པ་མཐོང་
ནས༔ འགྲོ་མཐའ་ཟད་པའི་དུས་མེད༔ སྙམ་པའི་སྐྱོ་བ་སྐྱེ་ནས༔ དམ་་་་
བཅའ་ཅུང་ཟད་ཉམས་པས༔ དབུ་ཚལ་སྟོང་དུ་གས་ཚེ༔ རྒྱལ་བ་འོད་སྟོང་་
འབར་བའི༔ བདག་ལུས་འདི་ལྟར་བྱིན་རླབས༔ སྤྱན་ལས་བསྐལ་བཟང་
སངས་རྒྱས༔ ཕྱག་གིས་འཁོར་ལོ་བསྒྱུར་རྒྱལ༔ སྤྱན་ལས་སྒྲོལ་མ་དཀར་སྔོན
ཐུགས་ཀའི་གུ་རུ་པདྨ༔ འགྲོ་བའི་དོན་དུ་སྤྲོས་སོ༔ ངོ་མཚར་མཛད་པ་རྨད་
བྱུང༔ བསྒྲངས་ན་ཟད་མཐའ་མེད་དོ༔ དེ་དག་ཐུགས་ལ་བཞག་ནས
ཟབ་པའི་སྨོན་ལམ་འདི་ཉིད༔ གཡེལ་མེད་དུས་དྲུག་བརྗོད་དང༔ ཕ་ངས་་་
བྱིན་གྱིས་རླབས་སོ༔ ཨེ་མ་ཧོ༔ འདི་ནས་ལྷོ་ཡི་ཕྱོགས་རོལ་གྲངས་མེད་་་་་་
མཐར༔ དྲི་བསུངས་སྨན་སྤོས་ངད་པ་གཡོ་བའི་ཞིངཿ རིན་ཆེན་ས་གཞི་རྒྱུ་་
ཁྱོན་དཔག་ཚད་བྲལ༔ བདེ་འཇམ་ཡངས་པའི་ཞིང་དེར་སྐྱེ་བར་ཤོག༔ ཁྲུས་
ཀྱི་རྫིང་བུ་ཡན་ལག་བརྒྱད་དང་ལྡན༔ གསེར་གྱི་བྱེ་མ་གཡུ་ཡི་ནེའུ་སེང་བརྡལ༔
བྱ་རིགས་དུ་མས་ཆོས་ཀྱི་སྒྲ་དབྱངས་སྒྲོགས༔ ངོ་མཚར་བདེ་སྐྱིད་ཞིང་དེར་སྐྱེ་
བར་ཤོག༔ ལྷ་དང་མིའམ་ཅི་དང་དྲི་ཟ་སོགསཿ མཛེས་པའི་དཔའ་བོ་དཔའ་
མོ་བསམ་ཡས་པས༔ ཁྲུས་གར་བརྩེ་ཞིང་བདེ་སྐྱིད་ཉམས་དགའ་སྤྱོད
• 41 •
རྒྱུ་



་
བསིལ་ལྡན་གཙང་མའི་ཞིང་དེར་སྐྱེ་བར་ཤོག༔ ཆགས་བྲལ་གེ་སར་འཛུམ་ལྡན་
སྟོང་གིས་འཁྱུད༔ ཉོན་མོངས་གཅུང་ནད་འབྱིན་པའི་སྨན་སྣ་བཀྲ༔ རོ་བརྒྱ་
ནུས་ལྡན་འབྲས་བུ་ཁ་ཏོག་ལྡན༔ དགོས་འདོད་ཀུན་འབྱུང་ཞིང་དེར་སྐྱེ་བར་་
ཤོག༔ བྱང་ཆུབ་ཤིང་ལ་ལོ་འདབས་མྱུ་གུ་རྒྱས༔ པཉྩ་ལི་ཀ་ཡང་སྲབ་འཇམ་
པའི་འཁྱུད༔ དཔའ་བོ་མཁའ་འགྲོའི་མཆོད་སྤྲིན་གླུ་གར་སྒྲོགས༔ བདེ་ཆེན་
ཀུན་འབྱུང་ཞིང་དེར་སྐྱེ་བར་ཤོག༔ མ་ཆགས་སྐྱོན་བྲལ་པདྨའི་ཟེའུ་འབྲུའི་སྟེང
འགྲོ་འདྲེན་སྤྲུལ་པ་འོད་དཀར་རབ་འགྱེད་ཀྱིས་ འབྲེལ་ཐོག་བསྐལ་བཟང་་་་
བྱང་སེམས་རིག་འཛིན་ལ༔ ཟབ་མོ་ཆོས་ཀྱི་འཁོར་ལོ་བསྐོར་མཛད་པའི༔
གང་འདུལ་དག་པའི་ཞིང་དེར་སྐྱེ་བར་ཤོག༔ པཎ་གྲུབ་རྒྱ་མཚོ་ལ་ལས་མཉམ་
པར་བཞག རེ་འགའི་འབྲུ་དྲུག་ཆོས་ཀྱི་སྒྲ་དབྱངས་སྒྲོགས ཁ་ཅིག་མཆོད་
བསྟོད་ཕྱག་དང་མཎྜལ་སྤྲོ༔ གསང་སྔགས་སྙིང་པོའི་ཞིང་དེར་སྐྱེ་བར་ཤོག༔
འཇའ་ཟེར་འོད་ལམ་མཛེས་པའི་ཁ་དོག་བཀྲ ཨིཎྜའི་ས་གཞིར་མནན་ནེམ་
བཏེག་ན་སྤར༔ བྱང་ཆུབ་སེམས་དཔའ་རྒྱ་མཚོའི་འཕྲོ་འདུ་རོལ༔ དྲི་བྲལ་་་
དགའ་ཆེན་ཞིང་དེར་སྐྱེ་བར་ཤོག༔ རིན་ཆེན་ཤེལ་གྱི་གཞལ་ཡས་ཁུ་བཞི་པ༔
ཚད་མེད་སྒོ་དང་མཁྱེན་གཉིས་སང་སྐར་བཀྲ སྣ་ཚོགས་རྒྱན་དང་ལྟ་བབ་བང་
རིམ་མཛེས༔ འོད་གསལ་དག་པའི་ཞིང་དེར་སྐྱེ་བར་ཤོག༔ འདོད་སྣམས་་་
མཆོད་པའི་ལྷ་མོའི་རྩེ་གར་བསྒྱུར༔ ཕྱི་ནང་དཔའ་བོ་མཁའ་འགྲོ་སྤྲིན་ལྟར་་་་་
འཁྲིགས༔ ཀུན་ཏུ་བཟང་པོའི་མཆོད་པས་བདེར་གཤེགས་མཆོད༔ ངོ་མཚར་
ལྷུན་གྲུབ་ཞིང་དེར་སྐྱེ་བར་ཤོག༔ ཆགས་བྲལ་གེ་སར་ཐབས་ཤེས་ཉི་ཟླའི་སྟེང༔
འགྲོ་བའི་མགོན་པོ་ཐུགས་རྗེའི་མངའ་བདག་ནི༔ དྲི་མེད་པདྨ་དཀར་པོ་གཟི་་
• 42 •



མདངས་འབར༔ རང་སྣང་དག་པའི་ཞིང་དེར་སྐྱེར་བར་ཤོག༔ གཡས་ན་་་་
འགྲོ་འདྲེན་སྲས་མཆོག་ནོར་བུ་འཛིན༔ གཡོན་ན་ལྷ་མོ་གསང་སྔགས་བཅུད་་་་
སྐྱོངས་མ༔ རང་མདངས་མ་འགགས་བྱང་ཆུབ་སེམས་ཚོགས་སྤྲོ༔ ཚོམ་བུ་་་
རྣམ་དག་ཞིང་དེར་སྐྱེ་བར་ཤོག༔ ཕྱོགས་བཞིའི་གློ་འབུར་དག་པའི་གཞལ་ཡས་
དབུས༔ འགྲོ་བ་ཀུན་གྲོལ་སྡུག་བསྔལ་རང་གྲོལ་དངཿ ཡང་གསང་བླ་མེད་་་་
ཕྱག་ན་པདྨ་སོགས༔ འགྲོ་འདྲེན་དག་པའི་ཞིང་དེར་སྐྱེ་བར་ཤོག༔ རང་རང་
འཁོར་ཚོགས་བསམ་མི་ཁྱབ་པ་ལ༔ ཟག་མེད་ཏིང་ངེ་འཛིན་གྱི་ཆོས་སྒྲ་སྒྲོགས
བདེ་ལེགས་དཔལ་གྱི་ཉི་མ་གསལ་བར་བསྐྱེད༔ རང་གསལ་དག་པའི་ཞིང་དེར་
སྐྱེ་བར་ཤོག༔ གྲུ་ཆད་མཛེས་པའི་རིན་ཆེན་མིག་མང་ལ༔ པད་ཕྲེང་རྒྱལ་བ་
རྒྱ་མཚོ་བདེར་གཤེགས་འདུས༔ ངན་སོང་དོང་སྤྲུགས་བྱང་སེམས་འཁོར་དང་
བཅས༔ རྨད་བྱུང་འགྲོ་འདྲེན་ཞིང་དེར་སྐྱེ་བར་ཤོག༔ དེ་སྟེང་ལྷུན་གྲུབ་་་་་
འགགས་མེད་རང་གསལ་ཞིང༔ ལོངས་སྤྱོད་རྫོགས་སྐུ་གསང་འདུས་ཡབ་ཡུམ་
ལ༔ དག་གྲོལ་བྱང་ཆུབ་སེམས་དཔའི་འཁོར་གྱིས་བསྐོར༔ བདེ་སྟོང་་་་་
འགགས་མེད་ཞིང་དེར་སྐྱེ་བར་ཤོག༔ འཁོར་བ་དོང་སྤྲུགས་སྟོང་ཕྲག་སྤྱན་ཕྱག་
མངའ༔ སྐལ་ལྡན་སྨིན་མཛད་འཕགས་མཆོག་བཅུ་གཅིག་ཞལ༔ ངན་སོང་
འཇིགས་སྐྱོབས་དོན་ཡོད་ཞགས་པའི་སྐུ༔ འོག་མིན་རང་གསལ་ཞིང་དེར་སྐྱེ་་་
བར་ཤོག༔ ཡང་ཐོག་འོད་གསལ་བདེ་སྟོང་ཞིང་ཁམས་དབུས༔ ཆོས་སྐུའི་་་
སྟོན་པ་སངས་རྒྱས་སྣང་མཐའ་ཡས༔ དབྱེར་མེད་རྫོགས་པའི་སངས་རྒྱས་་་
རིགས་བཞི་ལ༔ སྐྱེ་འགགས་མེད་པ་དོན་གྱིས་ཆོས་འཁོར་བསྐོར༔ སྤྲོས་བྲལ་
ཡངས་པའི་ཞིང་དེར་སྐྱེ་བར་ཤོག༔ འགྲོ་བ་སྐྱོབས་མཛད་འཕགས་མ་ཏཱ་རེ་་་་
• 43 •



་
ཡུམ༔ གསང་སྔགས་བསྟན་པའི་སྒྲོན་མེ་པདྨ་འབྱུང༔ ལས་ཅན་དག་པའི་་་
རིག་འཛིན་ཚོམ་བུ་འཁྲིད༔ བླ་མེད་སྤྲུལ་པའི་ཞིང་དེར་སྐྱེ་བར་ཤོག༔ བདག་
ལ་བཟང་ངན་ལས་ཀྱི་འབྲེལ་བ་ཡི༔ མི་གཙང་སྒྱུ་མའི་གཡར་ཁང་བོར་མ་ཐག༔
ལས་སྣང་སྡུག་བསྔལ་སྐད་ཅིག་ཉིད་ལ་བཅོམ༔ རི་བོ་པོ་ཏ་ལ་རུ་སྐྱེ་བར་ཤོག
ཁམས་གསུམ་རིགས་དྲུག་དམུས་ལོང་འགྲོ་བ་ཡི༔ རྒྱུད་ལ་བྱང་ཆུབ་སེམས་ཀྱི་་
སྒྲོན་མེ་སྦར༔ ལས་དང་ཉོན་མོངས་སྡིག་སྒྲིབ་བག་ཆགས་སྦྱང༔ འཕགས་་་་་
མཆོག་ཐུགས་རྗེའི་ཞིང་དེར་སྐྱེ་བར་ཤོག༔ དེ་མ་ཐོབ་པའི་སེམས་ཅན་ཐམས་་
ཅད་ལ༔ ལྷ་མཆོག་ཉིད་ཀྱིས་རྗེས་བཟུང་བྱིན་རླབས་ཤིང༔ ལས་ངན་སྲིད་་་་
པའི་རྩ་བ་དྲུངས་འབྱིན་ནས༔ རི་བོ་གྲུ་འཛིན་ཞིང་དུ་སྐྱེ་བར་ཤོག༔ ཨོཾ་མ་ཎི་
པདྨེ་ཧཱུཾ་ཧཱི ཏཏྱ་ཐཱ་པཉྩ་ཏྲི་ཨེ་བཾ་བོ་དྷ་ན་ཡེ་སྭཱ་ཧཱ༔ ཅི་མང་བསྐྱལ་ལོ། །འདི་
ལྟར་མ་ཡེངས་དད་པས༔ སྨོན་ལམ་དུས་དྲུག་བསྐྱལ་ན༔ ཚེ་འདི་འཕོས་མ་
ཐག་པར༔ ཞིང་འདིར་སྐྱེ་བར་འགྱུར་རོ༔ ཐེ་ཚོམ་ཡིད་གཉིས་མི་དགོས
མི་སྐྱ་ཕོ་མོ་ཀུན་ལ༔ འདི་ཉིད་རབ་ཏུ་སྒྲོགས་ཤིག༔ བྱིན་རླབས་རྣོ་སོ་ཆེའོ
མ་བརྗེད་ནུས་ལྡན་རྡོ་རྗེ༔ ཞེས་གསུངས་སོ༔ སྐབས་འདིར་ཐུགས་རྗེ་ཆེན་པོ་
བཅུ་གཅིག་ཞལ་གྱིས་ལྐོག་ཡིག་ལེའུ་བདུན་པ་དངཿ དོན་ཡོད་ཞགས་པའི་ངོ་
སྤྲོད་གབ་པ་གཅེར་བྱུང་ཟབ་མོ་གསུངས་ཡང་རེ་ཞིག་དགོངས་པའི་ཀློང་གུ་ཧྱ
དེ་ནས་ཕར་བལྟས་ཚེ་འཇའ་ཟེར་སྟོང་གི་གུར་ཁང་གི་དབུས་སུ་རྗེ་བཙུན་སྒྲོལ་མ་
དཀར་སྔོན་དང༔ གུ་རུ་ཡིད་བཞིན་ནོར་བུ་བཅས་བཞུགས་པ་མཇལ་ཚེ་བདག་
གིས་གསོལ་བ་འདི་ལྟར་བཏབ་པོ༔ ཀྱེ་མ༔ ཐུགས་རྗེ་མངའ་བའི་བདག་་་་
ཉིད༔ གུ་རུ་ཡིད་བཞིན་ནོར་བུ༔ འགྲོ་བའི་སྡུག་བསྔལ་སེལ་མཛད༔
• 44，



---
འཕགས་མ་རྗེ་བཙུན་ཏཱ་རཿ བདག་ལ་མཁྱེན་བརྩེས་རབ་དགོངས༔ ལས་་་་
ངན་སྲིད་པའི་སྦུབས་ལས༔ ངེས་པར་གྲོལ་བའི་མན་ངག༔ སྐྱིད་སྡུག་སྲིད་་་
པའི་ལེགས་ཉེས༔ མ་ལུས་གསུང་བར་ཞུའོ༔ ཞེས་ཞུས་པའི་ཚེ་གུ་རུ་རིན་པོ་
ཆེའི་ཞལ་ནས༔ ཀྱེ་ཧོ༔ ཉོན་དང་ནུས་ལྡན་རྡོ་རྗེ༔ ཆུ་ངུའི་དུས་བཟུང་ད་
བར༔ འདུ་འབྲལ་སྐད་ཅིག་མེད་པར༔ བདག་གིས་རྗེས་སུ་བཟུང་ནས༔
ཉམས་རྟོགས་ཡོན་ཏན་ནར་བསྐྱེད༔ རིག་པ་ཚད་ལ་ཕེབས་སོ༔ རྒྱལ་ཀུན་་་་
དགོངས་པའི་ཡང་བཅུད༔ ལྐོག་ཡིག་སྙིང་བྱང་ཟབ་མོ༔ ཡང་ཡང་བཤད་་་
པར་བྱས་ནས༔ ད་ནི་བློ་དང་ལྡན་ནོ༔ འཇིག་རྟེན་ཆོས་ལ་མ་ཞེན༔ ཟབ་
གཏེར་ཀློང་རྒྱ་བཀྲོལ་ནས༔ ཆོས་བདག་བུ་ལ་ལེགས་གཏད༔ འགྲོ་དོན་རྒྱུ་་་
ཆེན་འབྱུང་ན༔ ཁྱོད་ཉིད་འབྱིན་པ་དོན་དང་ ལྡན་ནོ་སྙིང་གི་བུ་མཆོག
བླ་མ་བསྟན་གཉིས་སྐོར་གསུམ༔ ཡི་དམ་དགོངས་པ་འདུས་པ༔ མཁའ་འགྲོ་
གསང་བ་ཡེ་ཤེས༔ རང་ཉམས་སྦྱར་ནས་བསྒོམ་ན༔ རྟགས་མཚན་ཁྱད་པར་
འཕགས་སོ༔ སྐྱེ་ནས་ཚེ་རབས་ཀུན་ཏུ འབྲལ་བ་མེད་དོ་རིག་མཆོག༔ མ་
བརྗེད་ཤེས་རབ་ཉི་མ༔ ཞེས་གསུངས་སོ༔ དེ་ནས་སྒྲོལ་མ་དཀར་སྔོན་གཉིས་
ཀྱིས་མགྲིན་གཅིག་ཏུ་འདི་སྐད་གསུངས་སོ༔ ཨེ་མ༔ ནུས་ལྡན་རིག་པའི་རྡོ་
རྗེ༔ ཡེངས་མེད་བདག་ལ་གསོན་དང༔ ཞལ་བྱང་ལུང་བསྟན་ཟབ་མོ
རྒྱས་པར་གཡུ་ལོ་བཀོད་པར༔ འཕགས་མ་ཉེར་གཅིག་དྲུངས་ནས༔ དྲིས་་་་
ལེན་ཞིབ་མོར་མཛོད་དང༔ སྲིད་གསུམ་རྣམ་པར་གསལ་ལ༔ གནས་སྐབས་
མཐར་ཐུག་དོན་ཀུན༔ གེགས་མེད་ངང་གིས་འགྲུབ་པོ༔ སྤངས་བླང་ཐབས་
ལ་མ་ཞེན༔ རྒྱ་སྟག་གྲོགས་སུ་མ་བརྟེན༔ ཁྱི་ནག་འདབས་སུ་མ་མང༔
• 45 •



འདོད་ཡོན་ཆོས་ལ་མ་ཞེན༔ ཟབ་གཏེར་བཀྲོལ་ལ་མ་སོབ༔ གདམས་ངག་་་་
སྦྱིན་ལ་མ་ཞན༔ ཤི་མཐར་ཚེ་སྒྲུབ་མ་སོབ༔ དེ་དག་ཐུགས་ལ་ཞོག་མཛོད༔
གཞན་ཡང་འཕགས་པའི་གསོལ་འདེབས༔ འདི་ཉིད་རྟག་ཏུ་བརྗོད་དངཿ
བྱིན་རླབས་དངོས་གྲུབ་རྩོལ་ལ༔ ཉམས་རྟོགས་ཡོན་ཏན་རབ་འབར༔ དེ་་་
ཕྱིར་འཕགས་པའི་ཞིང་དང༔ གཞལ་ཡས་བཀོད་པ་ལྷ་རྣམས༔ ཡིད་ལ་ལམ་
མེར་གསོལ་ལ༔ སྙན་པའི་དབྱངས་དང་བཅས་ཏེ༔ ཨེ་མ་ཧོ༔ སྐལ་མང་་་
གོང་ནས་ཡེ་སངས་རྒྱས་པའི་སྐུ༔ མ་ཆགས་དྲི་བྲལ་པདྨ་རཱ་གའི་མདོག
མཚན་དང་དཔེ་བྱད་རྒྱན་རྫོགས་འགྲོ་བའི་མགོན༔ ཆོས་སྐུ་སྣང་མཐའ་ཡས་ལ་
གསོལ་བ་འདེབས༔ ཐུགས་རྗེ་ཆགས་པའི་བཏང་སྙོམས་གྲུ་ཆར་འབེབས༔
བྱམས་དང་སྙིང་རྗེའི་འོད་ཟེར་སྟོང་འབར་ནས༔ དད་ལྡན་གདུལ་བྱའི་མྱུ་གུ་
སྨིན་མཛད་པའི༔ ལོངས་སྐུ་གསང་བ་འདུས་ལ་གསོལ་བ་འདེབས༔ ཤེས་་་་
རབ་སྤྱན་ལས་འདྲེན་པ་སངས་རྒྱས་སྟོང༔ ཐུགས་རྗེའི་ཕྱག་གིས་འདུལ་མཛད་
འཁོར་ལོ་བསྒྱུར༔ བརྩེ་བའི་ལྕགས་ཀྱུའི་འཁོར་བ་དོང་ནས་སྤྲུགས༔ སྤྱན་་་་་
རས་གཟིགས་དབང་སྐུ་ལ་གསོལ་བ་འདེབས༔ རྨོངས་པའི་འགྲོ་ལ་ཆོས་ཀྱི་ཉི་མ་
གསལ༔ གདུག་པའི་བློ་སྦྱོང་ཚད་མེད་ཞགས་པས་བཅིངསཿ མཚན་ཙམ་་་་
ཐོས་པས་ངན་འགྲོའི་གཡང་ལས་སྒྲོལ༔ དོན་ཡོད་ཞགས་པའི་སྐུ་ལ་གསོལ་བ་
འདེབས༔ དྲི་བྲལ་ཤེལ་ལྟར་དཀར་བའི་གཟི་མདངས་ཅན༔ སྣ་ཚོགས་་་་་
ཐབས་ཀྱིས་འགྲོ་བ་འདུལ་མཛད་ཅིང༔ ཡེ་ཤེས་གསལ་བས་སྐལ་ལྡན་མ་ལུས་་
འདྲེན༔ འགྲོ་བ་ཀུན་གྲོལ་མཛད་ལ་གསོལ་བ་འདེབས༔ སྡུག་བསྔལ་ཆུ་བོའི་
གཉེར་མ་ལ་གཡེང་ཞིང༔ མ་རིག་གསུམ་གྱིས་རྨོངས་ཤིང་དུག་ལྔས་གཟིརཿ
• 46 •



རྩ-
ངན་སོང་རྒྱུར་སྤྱོད་འགྲོ་རྣམས་འདྲེན་མཛད་པའི༔ སྡུག་བསྔལ་རང་གྲོལ་སྐུ་ལ་
གསོལ་བ་འདེབས༔ བྱི་རུས་མདོག་ཅན་བདེ་སྟོང་ཟུང་འཇུག་སྐུ༔ ཆགས་་་་
པའི་འགྲོ་བ་བདེ་ཆེན་ས་ལ་སྦྱོར༔ ཉོན་མོངས་འདམ་རྫབ་ཁྲོད་ལས་རབ་སྒྲོལ་
བའི༔ ཡང་གསང་བླ་མེད་སྐུ་ལ་གསོལ་བ་འདེབས༔ ཚ་གྲང་བཀྲེས་སྐོམ་་་་
རྨོངས་པའི་སྡུག་བསྔལ་སེལ ་ དབུལ་ཕོངས་འབྱོར་རྒུད་ལས་དང་ཉོན་མོངས་
སྐྱོབས༔ མ་ཆགས་དྲི་བྲལ་ཡེ་ཤེས་གསང་བའི་སྐུ༔ ཕྱག་ན་པདྨའི་སྐུ་ལ་་་་
གསོལ་བ་འདེབས༔ མ་ཆགས་དྲི་མའི་སྐྱོན་རྣམས་ཀུན་དང་བྲལ༔ ཟུང་་་་་་
འཇུག་རིག་སྐུ་དེ་བཞིན་ཉིད་ཀྱི་དཔལ༔ རྒྱལ་ཀུན་ཐུགས་རྗེའི་གཏེར་ཆེན་འགྲོ་
བའི་མགོན༔ པད་དཀར་ཕྲེང་བ་ཉིད་ལ་གསོལ་བ་འདེབས༔ བློ་རྨོངས་བྱིས་
པ་སོ་སོའི་སྐྱེ་བོ་རྣམས༔ བདེ་ཆེན་དགའ་བཞིའི་ཆར་གྱིས་ངལ་བསོ་མཛད
རྣམ་དག་འདུ་མ་བྱས་པའི་དབྱིངས་སུ་འདྲེན༔ རྒྱལ་བ་རྒྱ་མཚོའི་སྐུ་ལ་གསོལ་
བ་འདེབས༔ ཐུགས་རྗེའི་མཁའ་ལ་ཡེ་ཤེས་ཉི་མ་རྒྱས༔ མ་རིག་འགྲོ་བློའི་་་་
པད་མོ་ཟུམ་པ་ཕྱེ རྟོགས་པའི་གཟི་བྱིན་སྐད་ཅིག་ཉིད་ལ་འབེབས༔ བདེ་་
གཤེགས་ཀུན་འདུས་སྐུ་ལ་གསོལ་བ་འདེབས༔ ངལ་བ་དོན་མེད་འཁོར་བ་དུས་
འདའ་རྣམས༔ འཕགས་པའི་ཐུགས་རྗེས་ངེས་འབྱུང་སྐྱོ་ཤེས་བསྐྱེད༔ བྱམས་
པ་ཏིང་འཛིན་རྩོལ་མེད་རྡོལ་ནས་དཀྲོལ༔ ངན་སོང་དོང་སྤྲུགས་མཛད་ལ་་་་་
གསོལ་བ་འདེབས༔ དགོས་འདོད་ཆར་འབེབས་ཡིད་བཞིན་ནོར་བུ་འཛིན༔
གསང་སྔགས་བསྟན་པའི་སྲོག་འཛིན་བདེ་ཆེན་ཡུམ༔ ཚོགས་བརྒྱད་རང་གྲོལ་
བྱང་ཆུབ་སེམས་དཔའ་བརྒྱད༔ ཡབ་ཡུམ་འཁོར་དང་བཅས་ལ་གསོལ་བ་་་་་
འདེབས༔ འཇིགས་བརྒྱད་གཡུལ་བཟློག་འཕགས་མ་ཏཱ་རེའི་སྐུ༔ ཉམས་་་་་
༌
་
• 47 •



རྟོགས་རབ་བསྐྱེད་རྗེ་བཙུན་སྒྲོན་མ་དཀར༔ བོད་ཀྱི་སྐྱབས་གཅིག་གུ་རུ་པདྨ་
འབྱུང༔ ལམ་འདྲེན་འོད་དཀར་འགྱེད་ལ་གསོལ་བ་འདེབས༔ བདག་སོགས་
དེང་ནས་སྐྱེ་དང་ཚེ་རབས་ཀུན༔ ལྷ་མཆོག་ཁྱོད་ཀྱི་ཐུགས་རྗེས་རབ་བཟུང་་་་་
ནས༔ ལས་ངན་གཟུང་འཛིན་རྩ་བ་དྲུངས་འབྱིན་ཅིང༔ ཡེ་ཤེས་རིག་པ་་་་་
མཁྱེན་གཉིས་སྒོ་འབར་ནས༔ སྣང་བ་ལྷར་རྫོགས་སྒྲ་གྲགས་སྔགས་སུ་དག
འགྱུ་འཕྲོ་བྱམས་དང་སྙིང་རྗེའི་རྩལ་འབར་ནསཿ འབྲེལ་ཚད་བཟང་ངན་སྐྱེ་བོ་
ཀུན་དང་བཅས༔ ཚོམ་བུ་གཅིག་ཏུ་རི་བོ་གྲུ་འཛིན་ཞིང༔ རྨད་བྱུང་ངོ་་་་
མཚར་བཀོད་པའི་གཞལ་ཡས་དབུས༔ ལྷུན་གྲུབ་ཐུགས་རྗེའི་མངའ་བདག་་་་
འཕགས་པའི་དྲུང༔ འཁོད་ནས་འགྲོ་ཁམས་དོང་སྤྲུགས་ནུས་པར་ཤོག
འདི་ལྟར་གསོལ་བ་བཏབ་ན༔ འཕགས་པའི་རྗེས་སུ་འཛིན་ཞིང༔ སྡུག་་་་་་
བསྔལ་འཁོར་བའི་མཚོ་ལས༔ བདེ་དགེ་པོ་ཏ་ལ་རུ༔ ངོ་མཚར་རྫོགས་སངས་
རྒྱས་སོ༔ ཐེ་ཚོམ་ཡིད་གཉིས་མི་དགོས༔ ཞེས་གསུངས་སོ༔ འདིའི་སྐབས་
སུ་ཕྱོགས་བཅུ་ནས་སངས་རྒྱས་དང་བྱང་ཆུབ་སེམས་དཔའི་ཚོགས་རྣམས་ཀྱིས་་་་
རོལ་མོ་སྣ་ཚོགས་བསྒྲགས་ལ་རིགས་ཀྱི་བུ་ཁྱོད་ཀྱིས་འགྲོ་ཁམས་རྒྱ་མཚོ་དོང་ནས་
སྤྲུགས་ཤིང་སླར་ཞིང་འདིར་འབྱོན་པར་མཛད་དུ་གསོལ༔ ཞེས་གསུངས་་་་
སླར་ཡང་འཕགས་མཆོག་པདྨ་དྲི་མེད་དཀར་པོའི་སྤྱན་སྔར་འཁོད་ནས་གསོལ་བ་
བཏབ་པ༔ ཀྱེ་མ༔ དེང་དུས་འཇིག་རྟེན་ཡུལ་ན༔ ནད་མུག་མཚོན་གསུམ་
འཁྲུགས་ཅིང༔ མི་སྙན་མི་བདེའི་སྒྲ་ལས༔ དགེ་བའི་ཚིག་གཅིག་མ་མཆིས༔
ད་ནི་ཞིང་ཁམས་འདི་རུ༔ བསྡད་ནས་ཕྱིར་མི་ལྡོག་གོ༔ འཕགས་པའི་རྗེས་་
སུ་བཟུངས་འཚལ༔ ཞེས་ཞུས་ཚེ་འཕགས་པའི་ཞལ་ནས༔ ཨ་ཡེ༔ ལས་་་
• 48 •



ས་
ལྡན་བུ་མཆོག་གསོན་དང༔ ཁྱོད་ཀྱིས་སྤྲུལ་བའི་དགོས་ཆེད༔ འཇིག་རྟེན་་་་
རྒུད་པ་གསོ་ཕྱིར༔ འཁོར་བའི་ཁ་དཔོན་མ་ཡིན༔ ཐམས་ཅད་ཆོས་ལ་སྤྱོད་་
ན༔ འདྲེན་པའི་སྟོན་པ་མི་དགོས༔ སྡུག་བསྔལ་གཟིང་པ་འཁྲུགས་པའི
འདུལ་བྱེད་དུས་ལ་བབ་པས༔ རྔ་ཡབ་དཔལ་རིའི་ཞིང་ནས༔ རིག་འཛིན་་་་
བརྒྱུད་པའི་བྱིན་རླབས༔ མ་དང་མཁའ་འགྲོའི་བསྲུང་སྐྱབས༔ མཁའ་འགྲོ་
དམ་ཅན་བྲན་བཀོལ༔ གུ་རུའི་དབང་བསྐུར་ལུང་གནང༔ ཟབ་གཏེར་ཕ་་་
ཕོག་སྦྱིན་ལ༔ བོད་ཁམས་སྐྱོབས་ཕྱིར་བཀྲུན་ནོ༔ འདི་རུ་སྡོད་པའི་དུས་་་་་
མིན༔ དེ་འདྲའི་བསམ་སྤྱོད་ངན་པ༔ སེམས་ཅན་རང་ག་མ་ལྟར༔ བདག་
གིས་བཀའ་གསུང་བསྒྲུབ་ན༔ ཞལ་ཆེམ་གོང་ནས་བསྒོ་ལྟར༔ མ་གཡེལ་ནུས་
ལྡན་རྡོ་རྗེ༔ ཞེས་གསུངས་ཚེ་འཕགས་མཆོག་མི་དགྱེས་འདུག་སྙམས་ནས་འདི་
སྐད་གསོལ་ཏོ༔ ཀྱེ་མ༔ བདག་དང་འགྲོ་བའི་སྐྱབས་མགོན༔ བྱིན་རླབས་
དངོས་གྲུབ་འབྱུང་གནས༔ ད་ནི་ངེས་པར་ང་འགྲོ༔ ཐུགས་རྗེས་བྱིན་གྱིས་་་་
བརླབས་པའི སྨོན་ལམ་བདག་ལ་རྩོལ་ཅིག༔ ཞེས་ཞུས་སོ༔ འཕགས་་་་
མཆོག་ཞལ་འཛུམ་ཐུགས་བརྩེ་བ་ཆེན་པོས་ཕྱག་གཡས་རང་གི་མགོ་ལ་བཞག་ནས་
འདི་ལྟར་གསུངས་སོ༔ འོ་རིགས་ཀྱི་བུ་ཁྱོད་ཀྱི་ཐུགས་རྒྱུད་ལ་བྱམས་དང་སྙིང་
རྗེ་ཏིང་འཛིན་ཟབ་མོ་འཁྲུང་ནས་ཆོས་མིན་གྱི་བྱ་བ་ལ་བློ་མི་འཇུག་པར་ཤོག་་་་
ཅིག འཇིག་རྟེན་ཆོས་བརྒྱུད་ཀྱི་བྱ་བ་རྒྱབ་ཏུ་བོར་ནས་ཟབ་མོའི་ཆོས་གཏེར་
ལ་ལོངས་སྤྱོད་པར་གྱུར་ཅིག ཡང་དག་པའི་ལྟ་བ་རྟོགས་ནས་ཆགས་སྡང་་་་་
གཟུང་འཛིན་གྱི་རི་བོ་རྨང་ནས་འགྱེལ་བར་ཤོག་ཅིག ལམ་སྟོང་ཉིད་སྙིང་རྗེ་
ཟུང་འཇུག་ཏུ་བསྒོམ་ནས་རིག་པའི་ཉི་མ་ཡོངས་སུ་གསལ་བར་གྱུར་ཅིག སྤྱོད་
• 49 •



པ་དྲན་ཤེས་ཀྱིས་རྒྱུད་བསྡམ་ནས་འགྲོ་བ་གང་ལ་གང་འདུལ་གྱི་ཆོས་འཁོར་་་་་་་
བསྐོར་ནས་རྒྱུད་ལ་བྱང་ཆུབ་གྱི་སེམས་རིན་པོ་ཆེ་ངམ་ངམ་ཤུགས་ལ་འབྱུང་བར་
ཤོག་ཅིག ཆོས་དང་ཟས་ནོར་གོས་ལོངས་སྤྱོད་སོགས་ཀྱི་དངོས་པོའི་འབྲེལ་བ་
ཐོབ་པའི་སེམས་ཅན་ཐམས་ཅད་ཐར་བའི་ལམ་ལ་འགོད་ནུས་པར་ཤོག་ཅིག
སྐུ་མཐོང་བ་དང་མཚན་ཐོས་པ་ཡིད་ལ་དྲན་པ་སོགས་ཀྱི་གང་ཟག་དེ་དག་གི་རྒྱུད་
ལ་ཐར་བའི་ས་བོན་ཞིག་ནས་ཁྱོད་ཀྱི་གདུལ་བྱར་འགྱུར་བར་ཤོག་ཅིག༔ ཟབ་
མོ་ཆོས་གཏེར་ཉམས་སུ་བླང་ཞིང་བསྙེན་བསྒྲུབ་མཛད་པ་བཤད་སྒྲུབ་ཀྱི་ལེགས་་་
རྗེས་མངའ་བ་གསུངས་བྲི་བ་སོགས་ཀྱི་ཐུགས་རྒྱུད་ལ་ཉམས་དང་རྟོགས་པའི་ཡོན་
ཏན་ཐམས་ཅད་འཁྲུངས་ནས་རྔ་ཡབ་དཔལ་གྱི་རི་ལ་ཕྱིན་པར་ཤོག་ཅིག
མཆོག་གསུམ་སྐུ་གསུམ་རྩ་གསུམ་བདེན་གཉིས་བསླུ་བ་མེད་པའི་ནུས་སྟོབས་ཀྱིས་
དེ་ལྟར་དུ་འགྲུབ་པར་གྱུར་ཅིག༔ ཨོ་དྷུ་རུ་དྷུ་རུ་ཛ་ཡ་མུ་ཁེ་སྭཱ་ཧཱ༔ ཞེས་་་་་
གསུངས་སོ༔ དེ་ནས་མར་ལ་འོང་སྐབས་གཞལ་ཡས་ཁང་གི་ཕྱི་རོལ་ལྗོན་བཟང་
ལོ་འདབ་རྒྱས་པའི་རྩར་སླེབ་ཚེ་དཔའ་བོ་མཁའ་འགྲོ་མང་པོས་ཁྲི་བདུན་ཕྱི་་་་་
བརྡར་མཆོད་འབུལ་མཎྜལ་སྤྲོ་ཞིང་འདུག འདི་ཅི་ཡིན་སྨྲས་ཚེ་དཔའ་བོ་ཞིག་
ན་རེ༔ འཇིག་རྟེན་ཁམས་ནས་འགྲོ་དོན་རྫོགས་པའི་སྐྱེས་བུ་ས་མནྟ་བྷ་ཏྲ༔
འགྲོ་འདུལ་རྩལ༔ རྟོགས་པའི་རྡོ་རྗེ༔ ཡེ་ཤེས་ཉི་མ༔ ཆོས་དབྱིངས་རྡོ་རྗེ
ནོར་བུ་དོན་འགྲུབ༔ བྱམས་པ་རང་བྱུང་སོགས་འབྱོན་ཡོངས་དགོས་པས་ཆས་
ག་བསྒྲིགས་པ་ཡིན་ཟེར་རོ༔ དེ་ནས་འཕགས་པའི་གསོལ་འདེབས་བརྗོད་་་་
བཞིན་པར་རང་ཡུལ་དུ་སླེབ་པའི་སྣང་བ་མཆེད་ཚེ་མནལ་སད་དོ༔ ཨེ་མ༔
དེ་ལྟར་དྲི་བྲལ་པདྨ་དཀར་པོ་ཡི༔ ཞིང་གི་བཀོད་པ་ངོ་མཚར་དགའ་བའི་་་་་
• 50 •



གནས༔ ཐོས་ཚོགས་རྒྱུད་ཀྱི་དགོངས་པ་ངས་མི་ཤེས༔ འགལ་བ་བྱུང་ཡང་རྨི་
ལམ་འཁྲུལ་སྣང་བཀོད༔ སྙན་ངག་ལྡེབ་སྦྱོར་མཛེས་ཆོས་བསྲེ་བསླད་བྲལ༔
རྣམ་རྟོག་བློ་ཡིས་དཔྱད་པའི་སྐྱོན་མ་གོས༔ འགྲིགས་སམ་འཐད་དམ་སྙམ་པའི་
ཐེ་ཚོམ་གྲོལ༔ མ་བཅོས་རང་རྡོལ་གདམས་པ་འདི་དག་བརྩམས སུ་མ་མགུ་
ཡང་བན་སྨྱོན་ཞེ་བློ་བདེ༔ དེང་དུས་གཏེར་མིན་གཏེར་འདྲ་མང་ན་ཡང
ངོ་མཚར་ཞིང་གི་བཀོད་པའི་ལོ་རྒྱུས་དང༔ གཏེར་གྱི་གཏད་རྒྱུ་འབྱུང་ཚུལ་ཟབ་
པའི་སྒོ༔ ཡིད་ཆེས་སྐྱེ་བའི་ལོ་རྒྱུས་བསྙད་རྒྱུ་དཀོན༔ དེ་དག་མཐོང་ན་ངས་
འདི་ཡ་མཚན་ཆེ ཆོས་བརྒྱད་འདོད་པའི་རེ་བ་གང་ཡང་མེད༔ མི་མོས་པ་
ལ་ཕྱོགས་ཙམ་བསྟན་པ་མིན༔ དད་ལྡན་རེ་བ་སྐོངས་ཤིང་ཚོགས་གཉིས་ཀྱིས
བསགས་སྦྱངས་སྤེལ་གསུམ་བསྒྲུབ་པའི་ཞིང་སར་བསྟན༔ ཟས་ངོ་ནོར་་་་་
རྔམས་ནས་བཙོང་བ་མིན༔ དད་ལྡན་རེ་རེའི་རྒྱུད་ལ་ཐར་ལམ་གྱི ས་བོན་
ཡང་དག་ཨེ་ཞོག་བསམ་ནས་བཀོད༔ འཕགས་པའི་ལས་སྨོན་མཐུ་ཡིས་ཕན་་་་
ཐོག་འབྱུང༔ ཟོག་པོ་ཟེར་ཡང་བསམ་རྒྱུ་ཆོས་ལས་མེད༔ གཏེར་རྫུན་ཟེར་་་་
ཡང་ཟབ་ཆོས་དབང་མེད་རྡོལ༔ མི་ངན་ཟེར་ཡང་གཞན་བློ་དཀྲུགས་མ་མྱོང
བློ་མང་ཟེར་ཡང་མཐུན་མོར་འགལ་མ་ཤོར༔ སོབ་རྒན་ཟེར་ཡང་རང་རིག་བོར་
མ་མྱོང༔ སྤྲང་པོ་ཟེར་ཡང་ཆོས་བརྒྱད་མགོ་མ་འཁོར༔ སུ་མ་མགུ་ཡང་བན་
སྨྱོན་ཞེ་བློ་བདེ༔ རྒད་པོ་ཀུན་ཉིའི་གནས་ཚུལ་འདི་འདྲ་ཡིན༔ དད་ལྡན་་་་་
སློབ་བུ་རྣམས་ཀྱི་ཐུགས་ཉམས་བཞེས༔ འདི་བཞེངས་དགེ་བའི་མར་གྱུར་འགྲོ་
རྣམས་ཀུན༔ རི་བོ་པོ་ཏ་ལ་རུ་སྐྱེ་བར་ཤོག༔ ཞེས་པ་འདི་ཡང་སྔོན་སྨོན་ལས་ཀྱི་
འབྲེལ་བའི་ཆོས་ཀྱི་བདག་པོ་པདྨ་ཆོས་འཕེལ་རྒྱ་མཚོ་དང༔ ཆོས་བདག་འགྱུར་མེད་རྒྱུ་་་
• 51 •



མཚོས་དར་དང་རིན་པོ་ཆེའི་སྣོད་འབྲུ་ཡིས་བཀང་བ་དང༔ སློབ་བུ་པདྨ་རྣམ་རྒྱལ་གྱི་དར་
དང་རྩེ་རྒྱལ་རྡོ་རྗེ་ལྡེམ་སྒྲོ་ཐབས་ཤེས་ཉི་ཟླ་ནོར་བུ་དང་བཅས་པ་རིན་ཆེན་གཉིས་པས་མཛེས་
པར་བྱས་པ་དབང་ལྔའི་ཅོད་པཎ་བཀྲ་ཤིས་ལན་ཛའི་ཕྲ་ཅན་སོགས་དང་བཅས་ཏེ་ཡང་ཡང་
བསྐུལ་བ་དང་། ཁྱད་པར་དུ་འགྲོ་བའི་དལ་རྟེན་འཕགས་པའི་ཞིང་བཀོད་བཞེངས་བའི་་་
དམ་བཅའ་ངོ་མཚར་བའི་གནས་སུ་མཐོང་བ་དང་། སློབ་བུ་ཆོས་གསལ་ཡེ་ཤེས་ཆོས་་་་་་
གྲགས་རྣམས་ཀྱིས་བསྐུལ་བ་དང་། ཁྱད་པར་གྲོགས་མོ་རཏྭཱ་ས་རའི་ཡང་ཡང་བསྐུལ་བ་་་
དོན་དང་ལྡན་པའི་ཕྱིར་དུ་སྤྲུལ་མིང་ནུས་ལྡན་རྡོ་རྗེས་ཕབ་པ་དགེའོ། །དགེའོ། །དགེའོ། །
ལེགས་སོ། །སརྦ་མངྒ་ལམ།
• 52 •



༄༅། །དག་སྣང་ཡེ་ཤེས་རོལ་པ་ལས༔ རྣམ་
དག་གཡུ་ལོ་བཀོད་པའི་ཞིང་ཁམས་
ཀྱི་མཐོང་སྣང་དྲི་བྲལ་མེ་ལོང་
ཞེས་བྱ་བ་ཞུགས་སོ༔



ན་མོ་ཨརྱ་ཏཱ་རེ་ཤི་ན་མོ༔ རྒྱལ་བ་ཀུན་ཡུམ་འགྲོ་བའི་མགོན༔ དུས་་་
ངན་སྙིགས་མའི་རྒུད་པ་སྐྱོབས༔ འཇིགས་པ་མ་ལུས་བསལ་མཛད་པའི
འཕགས་མ་ལྷ་མོར་ཕྱག་བགྱིའོ༔ བདག་དང་མ་འོངས་འགྲོ་བ་རྣམས༔ ལོག་
པའི་ལམ་ལས་རབ་བརྒལ་ཞིང༔ ཚོགས་གཉིས་བསགས་སྦྱང་སྤེལ་བ་དང༔
དངོས་གྲུབ་བདེ་བླག་འགྲུབ་པའི་ཕྱིར༔ འཕགས་མའི་ཞིང་བཀོད་ཟབ་མོ་བྲི༔
དད་དམ་ལྡན་པའི་སློབ་ཚོགས་ཀྱིས༔ དད་རྟེན་ཞིང་ས་བཟང་པོ་ཡིན༔ མོས་
གུས་དག་སྣང་ལྡན་པ་ཡིས༔ མཆོད་དང་བཀུར་སྟི་བྱེད་པར་འཚལ༔ དེ་ཡང་
བསྐལ་པ་ཤིང་ཁྱིའི་ལོའི་ཟླ་ཚེས་༡༥བཟང་པོ་ལ་གཉིད་འོད་གསལ་དུ་ཕྱོགས་་་་་
སྐབས་ཕྱི་ནང་ཟང་ཐལ་བར་མེད་འོད་གསལ་ཁྱབ་བརྡལ་ནམ་མཁའ་ཡང་པའི་་་
ངང་ལ་དལ་གཅིག་འབྱམས་སུ་ཀླས་སོ༔ དེ་ཡི་ངང་ལས་བར་སྣང་ཐམས་ཅད་
འཇའ་འོད་ཐིག་ལེ་རབ་ཏུ་འབར་བའི་དྲྭ་གུར་འཁྲིགས་པའི་དབུས་ནས་ལྷ་ཡི་བུ་
དཀར་པོ་དར་དཀར་གྱི་ལ་ཐོད་ཅན་རིན་པོ་ཆེ་སྣ་ཚོགས་ཀྱི་རྒྱན་སྤུད་པ
འཇའ་ཤམ་དང་དར་དཔྱངས་མེ་ཏོག་གི་ཕྲེང་བ་མཛེས་པ༔ གཡས་ན་གསེར་གྱི་
རྡོ་རྗེ་དང་གཡོན་ན་དངུལ་དཀར་གྱི་མེ་ལོང་བསྣམས་པ༔ ཞལ་འཛུམ་བག་གི་
མདངས་དང་ལྡན་པ་ཤེལ་གྱི་གྲི་ཆུང་སྐེད་ལ་བསྟེན་པ༔ སག་ལྷམ་འཇའ་ཁྲུ་་་
མནབ་པ་འོད་དང་འོད་ཟེར་མུ་མེད་པ་འཕྲོ་བ་ཞིག་བྱུང་སྟེ་འདི་སྐད་ཟེར་རོ།
ཨེ་མ༔ རིགས་མཆོག་ནུས་ལྡན་རྡོ་རྗེ༔ བདག་ལ་ལེགས་པར་གསོན་དང
མི་མིན་རང་སྣང་དག་པའི༔ ཞིང་ཁམས་གཡུ་ལོ་བཀོད་པ༔ ངོ་མཚར་དགའ་
བའི་གནས་མཆོག༔ ཡོད་པས་མཇལ་འགྲོ་ཨེ་འདོད༔ མོས་ན་ངེད་རང་ཆས་
འགྲོ༔ ཞེས་ཟེར་བ་ལ་བདག་གིས་ལན་སྨྲས་པ༔ ཀྱེ་ཧོ༔ གསོན་དང་ལྷ་ཡི་
• 54 •



བུ་མཆོག ཉོན་མོངས་འདམ་རྫབ་ཁྲོད་ན༔ བྱིང་བའི་བློ་དམན་བདག་ཀྱང༔
ཆུང་ངུའི་དུས་ནས་བཟུང་སྟེ༔ ལྷ་སྣང་དག་པའི་འཁོར་ལོ༔ བསམ་ཡས་་་་་
ལེགས་པར་ཤར་རོ༔ དེང་འདིར་གཡུ་ལོ་བཀོད་པའི༔ ཞིང་ཁམས་མཇལ་རྒྱུ་
གྲུབ་ན༔ ངོ་མཚར་སྐྱིད་པའི་གནས་ཆེན༔ ད་ལྟ་ཉིད་ནས་འགྲོ་ལགས༔
ཞེས་ཞུས་ཚེ་ཤར་ལྷོའི་ཕྱོགས་ནས་འཇའ་ཁ་དོག་ལྔ་ལྡན་ལྕག་མ་ལྟ་བུ་བསྐྱང་བ་ལ་
ཞུགས་ནས་ངེད་རང་གཉིས་ཕྱིན་ཚེ་ཡུལ་གླིང་བསམ་གྱིས་མི་ཁྱབ་པ་བརྒལ་ནས་་
རྒྱ་མཚོའི་འགྲམ་གསེར་གྱི་ཕྱེ་མ་བརྡལ་བའི་ཁྲོད་ན་གསེར་གྱི་རྟ་མཆོག་མཛེས་་་་་
སྡུག་ཆོག་མི་ཤེས་པ་ལ་བྱིས་པ་བརྒྱ་སྟོང་བསམ་གྱིས་མི་ཁྱབ་པས་བསྐོར་ནས་རྩེ་་་
གར་འཇོ་སྟབས་འཕྲུལ་གྱིན་འདུག བདག་གིས་ཞུས་པ་ལྷ་ཡི་བུ་མཆོག་ལགས
བྱིས་པ་འདི་དག་གིས་གསེར་གྱི་རྟ་ཕོ་ལ་རྩེ་འཇོ་བྱེད་པ་སོགས་ཅི་ཡིན་ཞུས་ཚེ༔
ལྷ་བུ་དེ་ན་རེ༔ གསོན་དང་ནུས་ལྡན་རྡོ་རྗེ༔ རིན་ཆེན་རྟ་ཕོ་མཛེས་པ
ཁྱེད་ཀྱི་སྐུ་ཡི་མཚོན་དཔེ༔ འགྲོའི་ལྡིང་སྣ་ཚོགས་བྱེད་ཚུལ༔ ངེས་མེད་འགྲིམ་
དགོས་བརྡ་རྟགས༔ གསེར་གྱི་སྤུ་ཕྲན་མཛེས་པ༔ ཟབ་མོའི་ཆོས་གཏེར་
འདོམས་ཚུལ༔ བྱིས་པ་མིང་པོས་བསྐོར་བ༔ ཉིད་ཀྱི་གདུལ་བྱ་ཡིན་ནོ༔
བརྡ་རྟགས་བཀོད་པ་བཟང་པོ༔ མ་བརྗེད་སྙིང་གི་བུ་ཆེན༔ ཞེས་གསུངས་་་
སོ༔ དེ་ནས་ཡང་ཕྱིན་ཚེ་རྒྱ་མཚོ་ཆེན་པོ་བརྒལ་སྐབས་གླིང་བར་ཞིག་ན་རིན་པོ་
ཆེའི་མཁར་མཛེས་པའི་ནང་ན་གླང་པོ་ཆེ་ཐལ་སྐུ་ཡིད་དུ་འོང་བ་ཞིག་ཉལ་བ་ལ་་
ལྷ་མི་མང་པོས་འདོད་ཡོན་བཀོད་པ་སྤུང་ནས་འདུག༔ མཐའ་འཁོར་བདུད་་་
དང་སྲིན་པོ་ཤ་ཟན་འཇིགས་རྔམས་ཅན་མང་པོས་བསྐོར་གྱིན་འདུག མཐའ་
འཁོར་འོད་ནག་འཐུག་པོས་བསྐོར་བའི་ནང་ན་རེ་འབྱམས་ནག་པོ་ཧ་ལ་དུག་་་་་
ན
• 55 •



ཟེར་བ་ཞིག་གི་ཁ་གདངས་མཆེ་བཞི་ངོམས་པ་མཐོང་བའི་ཚེ་བདག་གིས་ཞུས་པ༔
ལྷ་ཡི་བུ་མཆོག་ལགས༔ བཀོད་པ་འདི་དག་ཅི་ཡི་བརྡ་ཐབས་ཡིན་ནོ་ལགས་་་་
ཞུས་ཚེ ལྷ་བུ་ཏེ་ན་རེ༔ ཀྱེ་ཧོ༔ གསོན་དང་ནུས་ལྡན་རྡོ་རྗེ༔ རིན་ཆེན་
མཛེས་པའི་མཁར་ནི༔ རང་ཁྱིམ་གནས་མལ་རོལ་པ༔ དར་འབོལ་སྣ་ཚོགས་
བརྩེགས་པ༔ སྐུ་སྐྱེས་གདན་ས་མཐོན་པོ༔ གླང་པོ་རབ་རྒྱས་ཉལ་བ༔ ཁྱོད་
ལུས་མཚོན་པའི་དཔེ་ཡིན༔ འདོད་ཡོན་མང་པོ་སྟོབས་པ༔ ཀུན་གྱི་རྩི་བཀུར་
མཆོད་ཚུལ༔ ཞེན་ན་གཏི་མུག་རྨོངས་པའི༔ དུད་འགྲོའི་ངང་ལ་འདའ་བའི
བརྡ་ཚུལ་དེ་འདྲ་ཡིན་ནོ༔ མཐའ་འཁོར་རྒྱ་སོག་བདུད་དང༔ སྲིན་པོ་མང་
པོས་བསྐོར་བ༔ ཉེ་གནས་ཆོས་བརྒྱད་རོལ་གར༔ སྤྱོད་ན་སྡུག་བསྔལ་ཁོ་་་་
ནས༔ རང་བཞིན་ངང་ལས་མ་འདས༔ ངན་སོང་རྒྱུ་ཡི་བརྡ་རྟགས
མཐའ་མ་མུན་ནག་འཐིབས་ཤིང༔ ཞེ་སྡང་སྦྲུལ་གྱིས་འཁྱུད་པ༔ མ་རིག་ངང་
ལ་ཉལ་ན༔ སྡུག་བསྔལ་གསུམ་གྱི་གཞི་མ ཐར་ལམ་གཅོད་པའི་དམ་སྲི
ཚེ་གཅིག་གཡེང་བའི་བསླུ་རྟགས༔ མཁའ་འགྲོའི་བཀའ་ཆད་འབྱུང་ལ
ཆགས་སྡང་དགྲ་བོའི་བསླུ་བྲིད༔ ཚེ་འཕྲང་བར་ཆད་མང་བའི༔ བརྡ་རྟགས་
དེ་འདྲ་ཡིན་ནོ༔ སྤང་བྱ་འཇིག་རྟེན་ཆོས་བརྒྱད༔ དོར་རྒྱུ་དགྲ་འདུལ་གཉེན་
སྐྱོང༔ བླང་བྱ་ལས་ལྡན་རྗེས་འཛིན༔ བསྒྲུབ་རྒྱུ་ཟབ་གཏེར་རྒྱ་མཚོ
དགོས་པ་མཁའ་འགྲོའི་བརྡ་ལུང༔ མན་ངག་ལྟ་བསྒོམ་ཟབ་མོ༔ གཅེས་པའི་
རང་བྱུང་ཡེ་ཤེས༔ བརྟེན་རྒྱུ་དབེན་གནས་རི་ཁྲོད༔ དོར་བྱ་ཉོན་མོངས་འདུ་
འཛི༔ བརྟག་པ་རང་གི་རྒྱུད་འདི༔ ཟིན་རྒྱུ་འདོད་ཡོན་ཞེན་མེད༔ སྒྲུབ་་
མཐའ་ཤི་ལ་གཏུག་ན༔ བདེ་ལེགས་དཔལ་འབར་ཨེ་གོ༔ མ་བརྗེད་ནུས་ལྡན་
• 56 •



རྡོ་རྗེ༔ ཞེས་གསུངས་སོ༔ དེ་ནས་ཡང་ཕྱིན་ཚེ་དྭངས་གསལ་རྒྱ་མཚོ་ཡོངས་་
སུ་བསྒྲོད་ནས་ཕ་རིའི་ངོས་སུ་སླེབས་སྐབས་ཤིང་ལྗོན་བཟང་འདབ་འབྲས་ལྡན་པ་
ཀོ་ཤི་ཡ གསེར་གྱི་སྙིང་པོ༔ ས་ལ་བརྟེན༔ གཡུ་འདབས་བཟང༔ ལན་
སུ་རི༔ ཤ་ལནྡོ་སོགས་མང་པོ་ལ་དར་སྣ་ཚོགས་ཀྱི་རྒྱན་འཕྱང་པ་དྲིལ་གཡེལ་་་
མང་པོའི་ཆོས་སྒྲ་སྙན་པ༔ གཞན་ཡང་ཤིང་ལ་བརྟེན་པའི་ཐོག་བུ་ཟི་ཡ་མ༔
འབྲུ་ལེ༔ ཁ་ཤུ༔ ཏོར་རྐང༔ སུར་ཀོ ཆ་ལནྟ་སོགས་རོ་བརྒྱ་ལྡན་པ་་་
མང་པོས་མཛེས་པ༔ བྱ་ཀུ་ལནྟ༔ རི་སྐེགས་བཟང་པོ༔ འཇོལ་འདེབས་་་
བདེ༔ ཆོས་སྒྲ་སྒྲོགས༔ སྣ་ཚོགས་དགའ༔ ཡིད་མཛེས་བཟང་པོ་སོགས་དུ་
མས་རྩེ་གར་འཕུར་ལྡིང་སྣ་ཚོགས་བྱེད་པ་དང༔ ཁྱད་པར་ཤེལ་གྱི་བྲག་རི་ཡིད་
དུ་འོང་བ་ལ་རྒྱབ་བརྟེན་མཛད་པའི་དྲང་སྲོང་ཞིག་གིས་ལྷ་ཀླུ་དྲི་ཟ་གྲུལ་བུམ་མི་་
འམ་ཅི་མང་པོ་ལ་ཟབ་མོ་སྟོང་པ་ཉིད་ཀྱི་ཆོས་འཁོར་བསྐོར་བར་འདུག་གོ༔ དེ་
ནས་བདག་གིས་ལྷ་ཡི་བུ་ལ་ཞུས་པ༔ ཀྱེ་ལྷ་མཆོག་རྒྱལ་བའི་སྲས་པོ་ལགས༔
ཡུལ་འདི་གང་ཡིན་དྲང་སྲོང་འདིའི་ཅི་མཛད་པ་དང་འཁོར་མང་པོ་གང་ནས་་་་་
འདུས་ཞུས་པའི་ཚེ༔ ལྷ་བུ་དེ་ན་རེ༔ ཀྱེ་ཧོ༔ གསོན་དང་ནུས་ལྡན་རྡོ་རྗེ༔
ཞིང་ནི་དག་པ་མཁའ་སྤྱོད༔ གནས་མཆོག་གཡུ་ལོ་བཀོད་པ༔ རྩི་ཤིང་ནགས་
ཚལ་ཐམས་ཅད༔ རྒྱན་ལྡན་དག་པའི་རོལ་པ༔ བྱ་རིགས་སྣ་ཚོགས་བསམ་་་
ཡས༔ ཟབ་མོའི་ཆོས་སྒྲ་འུར་རོ༔ ཤེལ་གྱི་བྲག་རི་འབར་བ༔ དྲི་བྲལ་་་་་་
མཆོད་སྡོང་བཟང་པོ༔ དེར་བརྟེན་དྲང་སྲོང་འདི་ཡངཿ རང་སྣང་རིན་ཆེན་
ཕུན་ཚོགས༔ འགྲོ་བའི་དོན་ཆེན་མཛད་འདུག ལྷ་ཀླུའི་འཁོར་ཚོགས་རྒྱུ་་་
མཚོ༔ འཕགས་མར་འབྲེལ་བའི་སྐྱེ་བོ༔ ལས་སྨོན་མཐུ་ཡིས་བསྡུས་སོ
• 57.
，
༧.
，



གང་འདུལ་ཆོས་འཁོར་བསྐོར་ནས༔ ཟབ་མོ་ཡང་དག་ལྟ་བ༔ མངོན་གྱུར་་་
བསྒོམ་པའི་སྟོབས་ཀྱིས༔ ས་ལམ་ཡོངས་རྫོགས་བསྒྲོད་ནས༔ འཕགས་མའི་
ཞིང་ལ་གྲོལ་འགྲོ༔ དགོས་པ་དེ་དག་ཡིན་ནོ༔ མ་ཡེངས་ཐུགས་ལ་འཇོག་་་་
འཚལ༔ ཞེས་གསུངས་སོ༔ དེ་ནས་དྲང་སྲོང་ཉིད་ཀྱི་སྤྱན་སྔར་འཁོད་ལ་འདི་
ལྟར་གསོལ་བ་བཏབ་པོ༔ ཀྱེ་མ༔ འགྲོ་བ་ཡོངས་ཀྱི་སྐྱབས་གཅིག འཇིག་
རྟེན་རྒུད་པ་སེལ་མཛད༔ ཟབ་མོ་ཆོས་ཀྱི་སྣང་བས༔ གང་འདུལ་མཛད་པ་་
སྐྱོང་བའི༔ དྲིན་ཆེན་དཔའ་བོ་ཆེན་པོ༔ བདག་ལ་ལེགས་པར་དགོངས་་་་་
འཚལ༔ འགྲོ་དྲུག་ཁྲི་མུན་གནས་ནས༔ ཡང་དག་སངས་རྒྱས་ས་ལ༔ ཚེ་་
ལུས་གཅིག་གི་གྲོལ་བའི༔ ཉམས་ལེན་ཟབ་མོ་གསུངས་པའི༔ ཐུགས་བསྐྱེད་
རྨད་བྱུང་ཞུ་འཚལ༔ ཞེས་ཞུས་ཚེ་དྲང་སྲོང་བདེ་བའི་འབྱུང་གནས་ཀྱི་ཞལ་་་་
ནས༔ ཀྱེ་ཧོ༔ ཚོགས་སྨོན་ལས་འཕྲོ་བཟང་པོའི༔ མཐུ་དང་རྟེན་འབྲེལ་་་
ཕུན་ཚོགས༔ ཡང་དག་རྣལ་མའི་གཤིས་ལུགས༔ མངོན་གྱུར་དཔའ་བོ་ཆེན་
པོ༔ ནུས་ལྡན་རྡོ་རྗེ་གསོན་དང༔ མན་ངག་ཟབ་མོ་སྙིང་འདྲའི༔ གདམས་
པ་ཁྱོད་ལ་བསྟན་ནོ༔ མ་བརྗེད་སྙིང་ལ་བསྟིམས་ཤིག༔ ཨེ་མ༔ སྣང་སྲིད་
འཁོར་འདས་ཆོས་རྣམས༔ བདེན་མེད་སྒྱུ་མ་རྨི་ལམ༔ འཛིན་བྲལ་སྟོང་པ་་་
ཉིད་དབྱིངས༔ བདག་མེད་ཡེ་ཤེས་རོལ་བར༔ བློ་ཐག་གཅིག་ཏུ་གཅོད་དོ༔
རང་གསལ་དོན་གྱི་གཉུག་མ༔ དྲན་རིག་ཡེ་ཤེས་འགགས་མེད༔ ཟང་ཐལ་དྲི་
མ་མེད་པ༔ རྒྱལ་ཀུན་ཐུགས་ཀྱི་ཡང་སྙིང༔ ཟབ་གསལ་གཉིས་མེད་བསྒོམ་་་
པ༔ རང་བྱུང་རྩོལ་བྲལ་སྤྱོད་ལམ༔ དྲན་ཤེས་བག་ཡོད་རྒྱུད་བསྡམ༔ འགྲོ་
བ་མ་ལུས་འདྲེན་པའི༔ ཐབས་ལ་རྣམ་པར་བརྩོན་ཞིང༔ སྨིན་གྲོལ་གདམས་
• 58 •



པའི་གྲུ་ཚུགས༔ ཟབ་མོའི་ཆོས་གཏེར་རྒྱ་མཚོ༔ སྐལ་ལྡན་བུ་ལ་འདོམ་ཅིང
བསྙེན་སྒྲུབ་གོང་མའི་མཛད་སྤྱོད༔ དབེན་པའི་གནས་སུ་སྐྱོང་འཚལ༔
བྱམས་དང་སྙིང་རྗེའི་རླབས་ཀྱིས༔ ངན་སོང་དོང་སྤྲུགས་ཐབས་ལ༔ འདའ་
མེད་རྟག་ཏུ་བརྩོན་འཚལ༔ གནད་ལས་གཡེལ་བ་མེད་པར༔ རང་བབ་སྐྱོང་
མཛོད་བུ་མཆོག ནུས་ལྡན་རྡོ་རྗེའི་དགོངས་མཛོད༔ ཅེས་གསུངས་སོ
དེ་ནས་ཡང་ཡར་ལ་ཕྱིན་ཚེ་བར་སྣང་ཐམས་ཅད་འཇའ་སྤྲིན་ཐིག་ལེ་་་་་་
གུར་འཁྲིགས་པའི་ཀློང་ནས་བདེ་སྟོང་བདུད་རྩིའི་སྦྲང་ཆར་ཟིལ་དངར་འབེབས་
པའི་དབུས་ན་མ་དང་མཁའ་འགྲོ་ཉི་རྡུལ་འཁྲིགས་པ་ལྟ་བུའི་བྲོ་འཁྲབ་གར་བྱེད་
གླུ་སྒྲོགས་མཆོད་སྤྲིན་སྣ་ཚོགས་བཤམས་ལ་སྙན་པའི་མགྲིན་གཅིག་གིས་འདི་སྐད་
གསོལ་དོ༔ ཨེ་མ༔ སྤང་ལྗོངས་གཡུ་མདོག་གི་ཚལ་ན༔ ཀུ་མུད་མདངས་་
འཛུམ་གྱི་ལང་ཚོ སྤྱོད་འདོད་རྐང་དྲུག་གི་བུང་བ༔ སྦྲང་རྩི་ལེན་པ་ལ་སྤྲོ་་་
ཡང༔ ནམ་ཕུག་ཐུབ་པ་ནི་མི་འདུག སྟོན་གྱི་རྒྱལ་མོ་ཁོ་སླེབ་ཡོང༔ ཐང་
ཆེན་གཡུ་ལྗང་གི་ཁྲོད་ན༔ ལོ་ཏོག་འབྲུ་དྲུག་གི་ཚལ་རྒྱས༔ སྤྱོད་འདོད་སྐྱེ་་་
བོའི་ཚོགས་མང༔ ནམ་ཕུག་ཐུབ་པ་ནི་མི་འདུག༔ སྐྱེ་བཞི་མང་བསྡུས་ཀྱི་
ཁྲོད་ན༔ དལ་འབྱོར་རིན་ཆེན་གྱི་གྲུ་བོ༔ འདོད་འབྱུང་ཡིད་བཞིན་གྱི་ནོར་་
བུ༔ དམ་ཆོས་སྒྲུབ་འདོད་ཚོགས་མང༔ ནམ་ཕུག་ཐུབ་པ་ནི་མི་འདུག
འཆི་བདག་བདུད་ཕོ་ཁོ་སླེབ་ཡོང༔ སྐྱིད་པ་གསེར་ལྗོངས་ཀྱི་འདབས་ན༔
གསང་སྔགས་བསྟན་པ་མཆོག་རབ་རྒྱས༔ ཞུགས་འདོད་རྣམ་གཡེང་མཁན་མང་
ཡང༔ ནམ་ཕུག་ཐུབ་པ་ནི་མི་འདུག༔ མཐའ་མི་ཀླ་ཀློ་ཁོ་སླེབ་ཡོང༔ མདོ་
ཁམས་སྒང་དྲུག་གི་ཞོལ་ན༔ རྫོགས་ཆེན་ཉི་མ་ནི་ཤར་འདུག བསྒོམ་འདོད་
• 59 •
010



ཆོས་བརྒྱད་མཁན་མང་ཡང༔ ནམ་ཕུག་ཐུབ་པ་ནི་མི་འདུག༔ མི་རྟག་སྒྱུ་་་
མའི་མདངས་བསྟན་ཡོང༔ སྐུ་བཞིའི་གངས་རི་ཡི་འདབས་ན༔ མང་ཚོགས་
སློབ་འབངས་ཀྱི་སྡེ་རྣམས༔ ཟབ་གཏེར་སྤྱོད་མོས་ཀྱང་རྣམ་གཡེང༔ ནམ་་་
ཕུག་ཐུབ་པ་ནི་མི་འདུག ཕ་གཅིག་རྔ་ཡབ་ལ་ཆས་འགྲོ༔ ཆོས་བདག་ཉིན་
སྣང་གི་ཁྲོད་ན༔ མོས་ཅན་ཟབ་ཆོས་རེ་སྤྱོད་ཀྱང༔ ནམ་ཕུག་ཐུབ་པ་ནི་མི་་་
འདུག བསྟན་པའི་གནས་ཚད་ཁོ་རྫོགས་འགྲོ མི་མིན་ཨོ་རྒྱན་གྱི་ཡུལ་ན
བདེ་སྟོང་དགའ་བཞི་ཡི་ཆར་འབེབས༔ སྤྱོད་འདོད་རིགས་བཟང་གི་བུ་ཆུང
རྒྱུ་ལུས་ནམ་ཕུག་ནི་མི་ཐུབ༔ གཤེགས་ཚེ་ཞིང་འདི་ལ་སླེབ་ཡོང༔ ངོ་མཚར་
དགའ་སྟོན་གྱི་ཚོགས་འཁོར༔ སྐལ་བཟང་བུ་ཁྱོད་ལ་གུས་ཕུལ༔ བཞེས་ནས་
ཟབ་གཏེར་གྱིས་འགྲོ་ཁམས༔ དོང་སྤྲུགས་ནུས་པ་ཞིག་སྨོན་ནོ༔ ཞེས་་་་་
གསུངས་ཤིང་ཕྱི་ནང་གསང་བའི་མཆོད་སྤྲིན་བདག་ལ་སྟོབས་བྱུང༔ ངོ་མཚར་
དགའ་བའི་ཨ་ལ་ལ་ཧོ་ཨེ་ཧཾ༔ ཞེས་བརྗོད་ནས་རོལ་བས་བདེ་སྟོང་ཚིམ་པ་དྲུག་
ལྡན་གྱི་ཉམས་རབ་ཏུ་འབར་རོ།
དེ་ནས་ཡང་ཕྱིན་ཚེ་རི་དེའི་སྐེད་པ་འཇའ་གུར་རབ་ཏུ་འཁྲིགས་པའི་ཁྲོད་
ན་ལོ་པཎ་རིག་འཛིན་བྱང་སེམས་ཉན་རང་མང་པོའི་འདུ་བ་སྐར་ལྟར་འཁྲིགས་་
པའི་ཁྲོད་ན་ཚོགས་དཔོན་གྲུབ་ཆེན་ལུ་ཧི་པ་དང༔ གཙོ་བོ་རྗེ་འབངས་རྒྱལ་བ་
བྱང་ཆུབ་དང༔ རང་བྱུང་དཔལ་གྱི་རྒྱལ་མོ་བཙུན་གསུམ་གྱིས་ཟབ་མོ་ཆོས་ཀྱི་
འཁོར་ལོ་བསྐོར་གྱིན་འདུག བདག་གི་ལྷ་བུ་ལ་ཞུས་པ༔ ཀྱེ༔ ལྷ་ཕྲུག་་་
ཡིད་བཞིན་ནོར་བུ་སྣང་བ་འདི་ཀ་ཇི་ལྟར་ཡིན་ལགས་ཞུས་ཚེ༔ ལྷ་བུ་དེ་ན་རེ
ཀྱེ་ཧོ༔ གསོན་དང་ནུས་ལྡན་རྡོ་རྗེ༔ ཞིང་འདི་དག་པ་མཁའ་སྤྱོད༔ གསང་
• 60.



T
，
བ་འོད་གསལ་བཀོད་པ༔ ལོ་པཎ་རིག་འཛིན་བྱང་སེམས༔ ཉན་རང་འདུ་བ་
རབ་འཁྲིགས༔ ཚོགས་རྗེ་ཚོགས་འཛིན་ཚོགས་བདག༔ ངོ་མཚར་བཀོད་པའི་
དཀྱིལ་འཁོར༔ མཇལ་བ་ཚོགས་སྨོན་ལས་ཀྱི༔ རྣམ་པར་ཡང་དག་རྒྱུས་་་་་
བསྐྱེད༔ ལས་ཅན་ཁྱོད་འདྲ་མ་གཏོགས༔ གཞན་གྱི་སྤྱོད་ཡུལ་མ་ཡིན༔ མ་
བརྗེད་རིགས་བཟང་སྐྱེ་མཆོག༔ ཅེས་གསུངས་སོ༔ དེ་ནས་བདག་གིས་ཕྱག་
དང་བསྐོར་བ་རྒྱ་ཆེན་པོ་བྱས་ནས་ཞུས་པ༔ ཀྱེ་ཧོ༔ ཐུགས་རྗེས་འགྲོ་བ་སྐྱོང་
མཛད་པའི༔ བཀའ་དྲིན་མཉམ་མེད་བདག་གི་མགོན༔ ཡེ་ཤེས་གསང་བའི་
ཉི་མ་ཅན༔ མཁྱེན་བརྩེ་ནུས་པས་དགོངས་སུ་གསོལ༔ འཁོར་བའི་རྒྱ་མཚོ་་་
ཆེན་པོ་ལས༔ སྒྲོལ་བའི་གདམས་ཟབ་ཐུགས་ཀྱི་བཅུད༔ ཚིག་ཉུང་དོན་་་་་
འདུས་གསུངས་བར་ཞུ༔ ཞེས་ཞུས་ཚེ་གྲུབ་ཆེན་ལུ་ཧི་པའི་ཞལ་འཛུམ་པ་དང་
བཅས་ཏེ་འདི་སྐད་གསུངས་སོ༔ ཨ་ཧོ༔ ཀ་དག་སྟོང་ཆེན་གྱི་དབྱིངས་ན༔
ལྷུན་གྲུབ་རང་གསལ་གྱི་བཀོད་པ༔ ངོ་མཚར་དག་མཉམ་གྱི་ཞིང་ཁམས
གཏད་བྲལ་འཛིན་མེད་ཀྱི་རོལ་པ༔ རང་སྣང་ནུས་ལྡན་ཁྱོད་གསོན་དང༔
འདི་སྣང་འཇིག་རྟེན་གྱི་བཀོད་པ༔ ལེགས་བྱད་ཡེ་ཤེས་ཀྱི་དགའ་སྟོན༔ ཉེས་
འཁྲུལ་འཁོར་བ་ཡི་གཏིང་རྡོ མཛུབ་མོའི་གར་བསྒྱུར་དང་འདྲ་ན༔ གྲོལ་་་
འཁྲུལ་བུ་ཁྱོད་ལ་རག་ལུས༔ འདུ་འཛི་གཡེང་བ་ཡི་ཁྲོད་ན༔ འཛིན་བྲལ་་་་
གཉུག་མ་ཡི་རྩལ་སྦྱོངས༔ བློ་རྨོངས་ཆགས་སྡང་གིས་བསླུ་བྲིད༔ མཛུབ་མོའི་
གར་བསྒྱུར་དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ རྣམ་རྟོག་འཁྲུལ་
འབྱམས་ཀྱི་བཀོད་པ༔ གསལ་ཁྱབ་རིག་པ་ཡི་རྒྱན་ནོ༔ སེམས་འཛིན་སྒོང་་་
སྦུབས་ལ་བརྒྱལ་འགྲོ མཛུབ་མོའི་གར་བསྒྱུར་དང་འདྲ་ན༔ གྲོལ་འཁྲུལ་བུ་
• 61 •



，
།
ཁྱོད་ལ་རག་ལས༔ སྲིད་གསུམ་འགྲོ་བ་ཡི་ཁྲོད་ན༔ སྤྲོས་བྲལ་ཆོས་སྐུ་ནི་་་་་
མཐའ་ཡས༔ རྨོངས་པའི་ཀུན་གཞི་དེ་རྩལ་འགགས༔ མཛུབ་མོའི་གར་་་་་
བསྒྱུར་དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལུས༔ མ་རིག་འཁྲུལ་སྣང་་
གི་སྦུབས་ན༔ ཡེ་གྲོལ་ཀུན་བཟང་ནི་འབྲལ་མེད༔ མ་རྟོག་འཁྲུལ་བའི་ཚེ་་་་
འཆིང་ངོ༔ མཛུབ་མོའི་གར་བསྒྱུར་དང་འདྲ་ན༔ གྲོལ་འཁྲུལ་བུ་ཁྱོད་ལ་རག་
ལས༔ ཟབ་གཏེར་བདུད་རྩི་ཡི་དཔལ་ལས༔ བཤད་སྒྲུབ་འགྲོ་དོན་ནི་ངོ་་་་
མཚར༔ འཇིག་རྟེན་ཆོས་བརྒྱད་ནི་གོལ་ས མཛུབ་མོའི་གར་བསྒྱུར་དང་་་་
འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ སྐུ་སྐྱེས་འགྲོ་དོན་དུ་བྱོན་ན༔
གང་འདུལ་ཆོས་འཁོར་ཏེ་ངོ་མཚར༔ གྲྭ་ནོག་ཆགས་སྡང་སོ་ཡི་མུག༔ མཛུབ་
མོའི་གར་བསྒྱུར་དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ གཙུག་ལག་
དགོན་སྡེ་ཡི་ཁྲོད་ན༔ འགྲོ་འདུལ་མཛད་པ་ནི་ངོ་མཚར༔ ཆོས་བརྒྱད་ཟད་
མེད་དག་མགོ་རྨོངས༔ མཛུབ་མོའི་གར་བསྒྱུར་དང་འདྲ་ན༔ གྲོལ་འཁྲུལ་བུ་
ཁྱོད་ལ་རག་ལས༔ གོས་དཀར་ལྕང་ལོ་ཡི་ཁྲོད་ན༔ ཞེན་མེད་རྣལ་འབྱོར་་་་་
ཁོང་ངོ་མཚར༔ དཀོར་ཁ་གྲོང་ཉུལ་ཚོ་སྐྱུགས་ལོག མཛུབ་མོའི་གར་བསྒྱུར་
དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ དུར་སྨུག་དགེ་འདུན་གྱི་་་་་
ཁྲོད་ན༔ བྱམས་དང་སྙིང་རྗེ་ཅན་ངོ་མཚརཿ ཚོང་པ་ནོར་ལྡན་ལ་གད་བྲོ༔
མཛུབ་མོའི་གར་བསྒྱུར་དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ ཁྱོད་
སློབ་འདུས་སྡེ་ཡི་ཁྲོད་ན༔ ཞེན་མེད་བྱ་བཏང་མཁན་ངོ་མཚར༔ ཆོས་བརྒྱད་
བཟེ་རེ་ཅན་མགོ་རྨོངས མཛུབ་མོའི་གར་བསྒྱུར་དང་འདྲ་ན༔ གྲོལ་འཁྲུལ་
བུ་ཁྱེད་ལ་རག་ལས༔ མི་ནག་སྐྱེ་བོ་ཡི་ཁྲོད་ན༔ ཆོས་བྱེད་བཟླས་བརྗོད་ཅན་
• 62 •



ངོ་མཚརཿ སྡིག་རྒན་མི་དགེ་མཁན་སྐྱུགས་ལོག མཛུབ་མོའི་གར་བསྒྱུར་་་་
དང་འདྲ་ན༔ གྲོལ་འཁྲུལ་བུ་ཁྱོད་ལ་རག་ལས༔ བུ་ཁྱོད་ཡང་དག་ལ་བརྩོན་
ནས༔ བསྟན་འགྲོའི་དོན་ཆེན་ཏེ་རྫོགས་མཐར༔ ང་ཡི་དྲུང་འདི་ལ་འཁོད་་་་
དངཿ དཔོན་སློབ་ཐུགས་དགོངས་ཏེ་རོ་གཅིག འབྱུང་འགྱུར་ཡིད་གཉིས་་
དང་བྲལ་ལོ༔ ཞེས་གསུངས་སོ༔ དེ་ནས་རྒྱལ་བ་བྱང་ཆུབ་ཀྱི་ཞལ་ནས༔
ཀྱེ་ཧོ༔ གསོན་དང་རིག་པ་མཆོག་ནུས་ལྡན༔ རྩེ་གཅིག་བདག་ཉིད་ལ་་་་་
དགོངས་འཚལ༔ འདི་བདེ་ཕྱི་སྐྱིད་ཀྱི་མན་ངག གོང་མའི་རྣམ་ཐར་ལ་ཡོད་
དོ༔ འཁྲུལ་སྣང་དགོས་མེད་ཀྱི་ཞལ་ཏ༔ བྲག་གཟེབ་སྒོམ་པ་ལ་འདྲི་དགོས
ཆོས་བརྒྱད་རྣམ་གཡང་ནི་མདོ་མེད༔ སྔར་འདས་སོ་ནམ་ལ་གཟིགས་མཛོད༔
འདོད་ཡོན་ཞེན་འཛིན་ལ་དོན་མེད༔ རྨི་ལམ་གར་བསྒྱུར་དང་འདྲའོ༔ ཉོན་
མོངས་འདུ་འཛི་དེས་དགོས་མེད༔ དགྲ་གཉེན་ངེས་མེད་ལ་གཟིགས་འཚལ།
བྱ་བློ་མང་པོ་རང་མི་འགྲུབ༔ མདོ་མེད་བློ་རྙོགས་ལ་དཔྱོད་དང༔ གཞན་་་་་
དོན་རྩོལ་མེད་དུ་སྐྱོངས་ན༔ རྒྱལ་བའི་སྲས་མཆོག་དེ་ཡིན་ནོ༔ ཟབ་གཏེར་་
འཆད་སྒྲུབ་ལ་བརྩོན་དང༔ འགྲོ་དོན་ངོ་མཚར་བའི་གནས་སོ༔ གདུལ་བྱ་་་
སྨིན་གྲོལ་ལ་རེམ་དང༔ འོད་གསལ་རྟོགས་པ་རང་དོན་ལྡན༔ སྟོང་ཉིད་སྙིང་
རྗེ་ཡིས་སྐྱོང་དང༔ མ་གྱུར་འགྲོ་བ་ལ་བདེ་སྟེར༔ འབྲེལ་ཚད་དོན་ལྡན་གྱི་་་
ཐབས་མཆོག༔ རྨད་བྱུང་གསང་ལམ་ལ་བརྟེན་འཚལ༔ ཞེས་གསུངས་སོ༔
དེ་ནས་རང་བྱུང་རྒྱལ་མོའི་ཞལ་ནས༔ ཨེ་མ༔ རྟོགས་པ་ཕུལ་ཕྱིན་གྱི་རྣལ་་་
འབྱོར༔ རིགས་མཆོག་ནུས་ལྡན་རྗེ་གསོན་དང༔ འདོད་ཡོན་སྒྱུ་འཕྲུལ་གྱི་་་
བཀོད་པ༔ མ་ཞེན་མི་དོར་བའི་གནད་སྐྱོང༔ སངས་རྒྱས་ཐམས་ཅད་ཀྱི་་་་་
• 63 •



དགོངས་པ༔ རྩོལ་བྲལ་བདེ་ཆེན་གྱིས་སྤྱོད་འཚལ༔ ཆགས་སྡང་རྒྱལ་ཕམ་གྱི་
སྒོ་མོརཿ ཆགས་འཛིན་ཞེན་བྲལ་དུ་ལ་ཟློས༔ དམན་སྤྲང་གདམས་ཟབ་ལ་་་
འདུ་ཚེ༔ ཆེ་མཐོ་རབ་སྤངས་ཞིང་རྗེས་བཟུང༔ ཟས་ནོར་རྒྱ་ཆེན་རེ་སྤུང་་་་་
ཡང༔ གདམས་ཟབ་གསང་རྒྱ་ཅན་མ་ཤོར༔ འདོད་ཅན་ཆགས་སྲེད་ཅན་་་་
བྱུང་ཡང༔ མཁའ་འགྲོའི་སྙིང་བཅུད་རྣམས་མ་སྦྱིན༔ སྤྱོད་ལམ་ཐམས་ཅད་
ཀྱི་སྐབས་སུ ལྟ་བསྒོམ་ཏིང་འཛིན་དང་མ་བྲལ༔ གང་འདོད་སློབ་ཚོགས་ཀྱི་
སྡེ་རྣམས༔ བྱམས་བརྩེའི་ལྕགས་ཀྱུ་ཡིས་བཟུང་འཚལ༔ འབྲེལ་བ་གང་ཐོབ་
ཀྱི་སྐྱེ་འགྲོ༔ དག་པའི་ཞིང་ཁམས་ལ་བཀོད་པའི༔ རྟེན་འབྲེལ་ཆེ་བ་དེ་སྨོན་
ནོ༔ ཞེས་གསུངས་སོ༔ དེ་ནས་ཡང་ཡར་ཕྱིན་ཚེ་རི་བོ་གཡུ་མདོག་དྲི་བསུང་
སྤོས་ཀྱི་ངད་ལྡང་བ༔ མེ་ཏོག་ཤ་རི་ལ་དནྟ༔ སིང་ཧྭ་ལྕམ༔ བསིལ་ཆབ་སྤྲོ
གུར་ཏ་ཀུམ༔ ཟི་ལྷང་མནྟ༔ ཀུར་ཤ་རས་ཏ་སོགས་མཛེས་པ་མང་པོས་་་་
ཁེབས་པ་དང༔ སྨན་གྱི་རིག་བྱེད་ཇི་ལ་ཧ༔ རྣམ་པར་རྒྱལ་བ༔ རིན་ཆེན་
ཕ་ལ༔ དྲི་བསུང་ངད་ལྡན༔ རོ་ལ་ཡ་མེ༔ ནུས་པ་ཚངཿ མིག་མང་རི་མོ་
བཀྲ་ལ་སོགས་པ་མང་པོས་མཛེས་པ་དང༔ རི་དེ་ཡི་དབྱིབས་ནོར་བུ་གཅིག་པ་
ལྟ་བུའི་རྩེ་ལ་འདོད་འབྱུང་རཉྫ་འབར་བའི་གཞལ་མེད་ཁང་གཡུ་དང་བཻ་ཌཱུརྱའི་་
ཁ་པད་མཛེས་པ་ཁྱམས་འདོད་སྣམ་མིག་མང་བཀྲ་བ་ལ་མཆོད་པའི་ལྷ་མོ་ཁ་དོག་
ཕྱོགས་མདོག་འཛིན་ཅིང་རྩེ་གར་རོལ་མོ་སྣ་ཚོགས་སྒྲོགས་པ་དང༔ ཁྱམས་ཤེལ་
ཀྱི་ཆག་གདབ་པའི་སྟེང་ན་ལྷ་དང་ལྷ་མོ་དཔའ་བོ་མཁའ་འགྲོས་མཆོད་སྤྲིན་་་་་
མཐའ་ཡས་པ་སྟོབས་ཀྱིན་འདུག ཕྱི་རིམ་རིན་པོ་ཆེའི་གཞལ་མེད་ཁང་ཉི་ཤུའི་
མཛེས་པར་བསྐོར་བ༔ དེ་དག་གི་བར་བར་ལ་ཁྲུས་ཀྱི་རྫིང་བུ༔ མེ་ཏོག་གི་ར་
• 64 •



བ༔ ལྷ་ཤིང་གི་ཚལ༔ བྱ་རིག་སྣ་ཚོགས་པས་ཆོས་སྒྲ་སྒྲོགས་པ༔ རི་དྭགས་
མང་པོས་རྩེ་འཇོ་བྱེད་པ་སོགས་ཀྱིས་མཛེས་པར་བརྒྱན་པ་དང༔ འཇའ་འོད་་
དང་ཐིག་ལེ་མེ་ཏོག་གི་ཆར་རྣམ་པ་ཀུན་ཏུ་འབེབས་པ་ཞིག་མཐོང་ཚེ་བདག་གིས་
ཞུས་པ༔ ཀྱེ༔ རྩོལ་མེད་ལྷ་ཡི་བུ་མཆོག་ལགས༔ ཞིང་དང་གཞལ་ཡས་ཁང་
དཔའ་བོ་མཁའ་འགྲོ་འདོད་རྒུའི་བཀོད་པ་འདི་རྣམས་ཅི་ལྟར་ཡིན་ལགས་ཞུས་་་
ཚེ༔ ལྷ་བུ་དེ་ན་རེ༔ ཀྱེ་ཧོ༔ གསོན་དང་ནུས་ལྡན་རྡོ་རྗེ༔ ཞིང་འདི་གཡུ་
ལོ་བཀོད་པ༔ བདེ་སྐྱིད་ངོ་མཚར་གནས་ཆེན༔ དབུས་ཕྱོགས་འཕགས་མའི་
བཞུགས་གནས༔ ལྷུན་གྲུབ་རང་བྱུང་གཞལ་མེད༔ དཔའ་བོ་མཁའ་འགྲོས་
མཆོད་སྤྲིན༔ རྨད་བྱུང་རྣམ་པར་སྤྲོས་སོ༔ དྲི་བྲལ་ཁྲུས་ཆབ་བརྒྱད་ལྡན༔
བསིལ་ལྡན་ལྗོན་བཟང་སྣ་ཚོགས༔ སྙན་པའི་ཆོས་སྒྲོགས་བྱ་རིགས༔ མཛེས་
པའི་གར་བྱེད་རི་དྭགས༔ གཞན་ཡང་འཕགས་མ་ཉི་ཤུའི༔ ངོ་མཚར་ཞིང་་་་
བཀོད་ཤར་རོ ཁྱོད་ནི་ཚོགས་སྨོན་ལས་འཛོམས༔ གཞན་གྱི་སྤྱོད་ཡུལ་མ་་་
ཡིན༔ རྗེ་བཙུན་ཏཱརེའི་ཚོགས་ཀྱི༔ དྲུང་བྱོན་ཞུས་ལན་གསལ་བོར༔
མཛོད་དང་དོན་གཉིས་ལྷུན་གྲུབ༔ ཅེས་ཟེར་རོ༔
དེ་ནས་ཤར་ཤེལ་གྱི་གཞལ་མེད་ཁང་གི་ནང་དུ་འཇའ་ཟེར་འོད་གུར་གྱི་་་་
ཀློང་དེར་འཕགས་མ་དབྱངས་ཅན་མ་སྐུ་མདོག་དཀར་མོ་ཤིན་ཏུ་མཛེས་མ་དབུ་་
སྐྲ་ཐོར་ཅོག་པདྨའི་ཕྲེང་བས་བཅིང་ཞིང་ཕྱག་གཡས་མེ་ལོང་གཡོན་སྣང་གསལ་་་
འཛིན་པ་དར་དཔྱངས་ལྗང་སྔོན་རནྡའི་ཕྲེང་བ་སུམ་རིམ་དར་དམར་པོའི་ཤམ་་་
ཐབས་དང་འཇའ་ཁྲས་མཛེས་པ་ཞབས་ཙོག་པུ་བསྣོལ་མ་ཁྲུང་ཁྲུང་དཀར་པོའི་ཁྲི་
ལ་རོལ་བ་ཞིག་དང་མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་
• 65 •



ལྟར་བཏབ་པོ༔ ཨེ་མ༔ རྒྱལ་ཀུན་ཐུགས་རྗེའི་དབང་ཕྱུགས༔ མཁྱེན་གཉིས་
ཡེ་ཤེས་རབ་འབར༔ འཕགས་མ་དབྱངས་ཅན་ལྷ་མོ༔ མཁྱེན་བརྩེ་ནུས་པས་
རབ་དགོངས༔ དེང་དུས་གཏེར་འཆང་མང་ཡང༔ བཟང་ངན་དབྱེ་བསལ་་
མི་ཤེས༔ རྨོངས་པའི་བློ་དང་བྲལ་བའི༔ དུས་གསུམ་ཀུན་གསལ་ལུང་བྱང
ལེགས་པར་བདག་ལ་གསུངས་འཚལ༔ ཞེས་ཞུས་ཚེ་འཕགས་མའི་ཞལ་ནས༔
ཧི་བཾ་ཝེ མ་ཡེངས་གསོན་དང་སྐྱེས་མཆོག བརྡ་ཚིག་ཅུང་ཟད་བཤད་དོ
ཤར་ཕྱོགས་སྨར་གྱི་ལུང་པརཿ འགྲོ་འདྲེན་མཆོག་གི་ཕོ་ཉ་ གུ་རུའི་ཕྲིན་་་་་
ལས་སྤྲུལ་པ༔ དྷཱརྨ་དྷཆུ་བཛ྄ དེ་འབྲེལ་དོན་དང་ལྡན་ནོ༔ ཐོས་ཚོགས་་
གཡེང་བའི་འཕྲང་བསལ༔ ཟབ་མོའི་ངེས་དོན་བསྟན་ན༔ འགྲོ་དོན་རྒྱ་ཆེན་
འབྱུང་ངོ༔ ལྷོ་ཕྱོགས་གཙང་གི་འདབས་ལྗོངས༔ གསང་སྔགས་དགའ་ཚལ་་
གླིང་ན༔ སྐུ་སྐྱེས་ཀརྨ་ཀཱིརྟི འབྲེལ་ཚད་དོན་དང་ལྡན་ནོ༔ འགྲོ་ཀུན་རྔ་
ཡབ་ཞིང་བཀོད༔ ནུབ་ཕྱོགས་གསེར་གྱི་འདབས་ན༔ སྐུ་སྐྱེས་འགྲོ་འདུལ་་་
བཟང་པོ༔ པད་འབྱུང་ཟབ་གཏེར་མངའ་བདག༔ རྟེན་འབྲེལ་སྣ་ཁ་རལ་་་་
བས༔ འགྲོ་དོན་གང་ཡང་མི་འབྱུང༔ ནུབ་ཕྱོགས་རྡོ་སྟོད་ལུང་པར༔
དཔལ་སེང་བཛྲ་པ་ཎི༔ སྔགས་པ་འགྲོ་བ་རྣམས་འདྲེན༔ འབྲེལ་ཚད་དོན་་་་
དང་ལྡན་ནོ༔ ཟབ་གཏེར་བདག་པོ་ངན་པས༔ མཁའ་འགྲོའི་བཀའ་ཡི་ཆད་
པས༔ འགྲོ་དོན་ཆུང་ངུ་ཙམ་མོ༔ བྱང་ཕྱོགས་སྨར་གྱི་གཞི་འཛིན༔ དབང་
ཆེན་རྒྱལ་མཆོག་སྤྲུལ་པ༔ བཛྲ་ཞིག་པོ་རྩལ་གྱིས༔ ཟབ་གཏེར་ཀློང་རྒྱ་བཀྲོལ་
ཡང༔ འགྲོ་དོན་ལས་སྨོན་མཐུ་ཡིས༔ ཞིང་དེར་རྒྱ་ཆེན་མི་འབྱུང༔ མི་རིང་
དེ་དང་ཉེ་འཚམས༔ གཏེར་སྨྱོན་སྦས་པའི་རྣལ་འབྱོར༔ རྟོགས་ལྡན་རིག་པ་
• 66 •



རང་ཤརཿ ཆོ་རིགས་རྒྱུད་ཚོད་ངན་པས༔ འགྲོ་བ་འདུལ་ལ་དབུལ་ལོ༔
ཤར་ལྷོ་གསེར་སྙིའི་མཚམས་ན༔ པད་འབྱུང་རྒོད་ལྡེམ་སྤྲུལ་པས༔ ཟབ་་་་་
གཏེར་རྒྱ་མཚོ་འདོམས་ཡང༔ རང་བསྟན་གཞི་ཕྱོགས་འགྲོ་དོན༔ འབྲིང་་་་་
ཙམ་འབྱུང་གིས་དེ་མིན༔ ཆོས་བརྒྱད་གཡེང་བར་ཤོར་ན༔ འཕྲལ་རྐྱེན་ཁུག་
པས་བསྡུའོ༔ ལྷོ་ནུབ་རྡོ་སྙིའི་ཕྱོགས་ན༔ པད་འབྱུང་སྤྲུལ་པ་པུར་ཎེ
འདམ་ཁྲོད་དུག་ཆུས་མ་མྱོས༔ སྒྲུབ་ཚུགས་རི་ལ་ཟིན་ན༔ འགྲོ་དོན་བརྟུལ་
ཞུགས་གདེངས་ལྡན༔ གནས་དེར་སུརྱའི་མཚན་འཆང༔ གྲུབ་སྨྱོན་སྦས་པའི་
རྣལ་འབྱོར༔ ཆགས་སྡང་དུ་མདའ་བྲལ་ན༔ འགྲོ་བའི་བདེ་སྐྱིད་སྤེལ་འོང
མཚོ་རྒྱལ་མི་ཡི་ཟོལ་ཚུལ༔ གནས་དེས་ཉེ་ཕྱོགས་མཚམས་ན༔ ས་མན་་་་་
དྲའི་མཚན་འཆང༔ ཟབ་གཏེར་དགོངས་རྒྱ་གྲོལ་བའི༔ འགྲོ་འདྲེན་མཆོག་་
གི་ཕོ་ཉ རྟེན་འབྲེལ་རལ་བས་མི་འདོད༔ གླེང་མོ་སྣ་ཚོགས་འབྱུང་ངོ༔
ནུབ་བྱང་རོང་སྨར་རྡོ་ཡུལ༔ གྲུབ་རིག་ཟབ་གཏེར་བདག་པོ༔ ཀུ་མུད་བཱི་་་་
ཛའི་མཚན་འཆང༔ འབྲེལ་ཚད་ཐར་བའི་ལམ་འགོད༔ མི་རིང་དེ་ཡི་ཉེ་་་་་
ཕྱོགས༔ ལང་གྲོའི་སྤྲུལ་པ་བཛྲ འགྲོ་འདྲེན་མཆོག་གི་ཕོ་ཉ༔ འབྲེལ་བའི་
སྐྱེ་འགྲོའི་རྒྱུད་ལ༔ སྟོང་ཉིད་སྙིང་རྗེའི་རྒྱས་འདེབས༔ བྱང་ཤར་རྔ་ཡུལ་སྐ་་
ལྗོངས༔ འོ་བྲན་སྤྲུལ་པའི་སྐྱེས་བུ པུརཎེའི་མཚན་འཆང་མཁས་གྲུབ༔
འབྲེལ་ཚད་རྔ་ཡབ་གླིང་འགོད༔ དེ་དང་མི་རིང་ཉེ་ཕྱོགས༔ དགེ་བའི་བློ་་་་
ལྡན་དམ་པ༔ བུདྡྷའི་མཚན་འཆང་སྐྱེས་བུ༔ དགོངས་གཏེར་ཆོས་ལ་སྤྱོད་་་་
ཅང༔ འབྲེལ་ཚད་དོན་དང་ལྡན་ནོ ཉག་གི་ལུང་པའི་ཕྱོགས་ན
གནུབས་བན་སྤྲུལ་པའི་སྐྱེས་བུ༔ པདྨ་རྣམ་རྒྱལ་ཞེས་དང༔ དཀའ་བའི་་་་་
• 67 •



མཚན་འཆང་གཉིས་ཀྱིས༔ རང་སྐལ་ལས་ལྡན་མང་པོ༔ བདེ་ཆེན་ཞིང་ལ་་་
འགོད་དོ༔ མི་རིང་ཀཡི་ཕྱོགས་ན༔ འགྲོ་འདུལ་ལྡན་མའི་སྤྲུལ་པ༔ སྐྱེས་
མཆོག་ངག་གི་མཚན་དངཿ པྲཛྙཱའི་མཚན་འཆང་སྐུ་སྐྱེས༔ འབྲེལ་ཚད་ཐར་
བའི་ལམ་འགོད༔ གྲ་ཡུལ་རྫ་ལྔའི་ཕྱོགས་ན༔ པད་འབྱུང་སྤྲུལ་པའི་སྐུ་་་་་
མཆོག མུན་སེལ་ཡེ་ཤེས་ཉི་མས༔ གང་འདུལ་གདམས་པའི་ཆར་འབེབས
འབྲེལ་ཚད་དོན་དང་ལྡན་ནོ༔ ཡར་སྟོད་རྫ་རྒྱལ་ཕྱོགས་ན༔ པད་འབྱུང་་་་་་
ཐུགས་རྗེ་འོད་ཟེར༔ ག་ག་ཨ་བྷུའི་མཚན་འཆང༔ མཁས་གྲུབ་བརྟུལ་ཞུགས་
གདེངས་ལྡན༔ འབྲེལ་ཚད་རྔ་ཡབ་གླིང་དུ༔ དབང་མེད་བཙན་ཐབས་་་་
འགོད་དོ༔ ཡར་སྟོད་ཀོང་པོའི་ཕྱོགས་ན༔ ཁྲག་འཐུང་ནུས་ལྡན་རྡོ་རྗེ
འགྲོ་འདུལ་བསམ་གཏན་གླིང་པ༔ བརྩེ་ཆེན་པདྨ་བཱིཏྱཱ༔ ཨོ་རྒྱན་སྣ་ཚོགས་་་
རང་གྲོལ༔ ཆགས་མེད་བྱང་ཆུབ་རྡོ་རྗེ ཁོང་རྣམས་འབྲེལ་ཚད་དོན་དང
ལྡན་ནོ་དག་པའི་ཞིང་ལ༔ རྣམ་པར་འགོད་པར་འགྱུར་རོ༔ གཞན་ཡང་་་་་་
གཏེར་འཆང་བསམ་ཡས༔ དང་པོ་བསྟོད་སྔ་མ་བྱེད༔ མཐའ་ནས་ཉི་ལྟར་་་་
གསལ་འོང༔ དེ་དག་འབྲེལ་དུ་རུང་བས༔ ཁྱོད་ལ་ལེགས་པར་བསྟན་ནོ༔
མ་བརྗེད་ནུས་ལྡན་རྡོ་རྗེ༔ ཞེས་གསུངས་སོ༔
དེ་ནས་ཡང་ཕྱིན་པའི་རིན་པོ་ཆེ་གསེར་གྱི་གཞལ་མེད་ཁང་གཅིག་གི་ནང་་་
དུ་འཕགས་མ་བསོད་ནམས་མཆོག་སྟེར་སྐུ་མདོག་གསེར་བཙོ་མ་ལྟ་བུ་དར་དང་་
རིན་པོ་ཆེའི་རྒྱན་རྫོགས་པ༔ རཏྣའི་སྲོག་ཞུ་ཅན་གཡས་ནོར་བུ་མིག་དྲུག་གཡོན་
གཏེར་བུམ་འཛིན་པ་ཞབས་གཉིས་ཕྱེད་སྐྱིལ་གྱིས་གླང་པོ་ཆེ་དཀར་པོའི་གདན་ལ་
རོལ་པ་འཇའ་ཟེར་འོད་ཐིག་གི་ཀློང་ན་བཞུགས་པ་དང་མཇལ་བའི་ཚེ་བདག་་་་
• 68 •



གིས་ཕྱག་དང་མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་མ༔ འདོད་
འབྱུང་ཡིད་བཞིན་ནོར་ལྟར༔ རེ་བ་མ་ལུས་སྐོང་མཛད༔ འཕགས་མ་བསོད་
ནམས་མཆོག་སྟེར༔ མཁྱེན་བརྩེས་བདག་ལ་དགོངས་མཛོད༔ སྐྱེ་རྟགས་ལས་
ཀྱི་བཟང་ངན༔ ཟབ་མོའི་གཏེར་ལ་སྤྱོད་ཚུལ༔ འགྲོ་དོན་ཕྲིན་ལས་ཇི་འདྲ
མཐར་ཐུག་གྲོལ་སྐབས་ནམ་ཡིན༔ ཞལ་བྱང་ལུང་བསྟན་གསུང་མཛོད
ཅེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་ལྟར་གསུངས་སོ
ཨེ་མ༔ རིགས་མཆོག་ནུས་ལྡན་རྡོ་རྗེ མ་ཡེངས་ལེགས་པར་གསོན་དངཿ
ཁྱོད་ནི་ལས་སྨོན་མཐུ་ལྡན༔ གངས་ཆེན་བོད་ཀྱི་ཡུལ་འདིརཿ བསྟན་པའི་་་
གསལ་བྱེད་སྒྲོན་མེ གྲུབ་བརྙེས་ཁྱེའུ་ཆུང་ལོ་ཙཱ དཔལ་ཆེན་ཁྲོ་བོ་ལོད་་་་་
ཀྱིས༔ འབྲལ་མེད་བྱིན་རླབས་མཛད་དོ༔ ཕྱེས་སུ་ཟབ་གཏེར་མངའ་བདག
འགྲོ་འདུལ་གྲུམ་གྱི་མཁར་ནག༔ རྟོགས་པའི་གདེང་དང་ལྡན་ཞིང༔ ཟབ་་་
མོའི་གཏེར་ལ་སྤྱོད་དོ༔ བརྟུལ་ཞུགས་མགོན་པོ་རྡོ་རྗེས༔ གདུག་པ་ཐབས་་་་
ཀྱིས་འདུལ་ལོ༔ མཁས་གྲུབ་ཧེ་པ་ཆོས་འབྱུང༔ ཐུགས་གཏེར་ཟབ་ཆོས་་་་་་
འདོམས་ཤིང༔ འགྲོ་མང་བདེ་ལ་འགོད་དོ༔ ཐབས་ཆེན་ལྷ་བཙུན་སྔོན་མོ
འབྲེལ་ཚད་དོན་དང་ལྡན་ནོ༔ ཟབ་མོའི་ཆོས་གཏེར་འདོམས་ལ༔ འགྲོ་དོན་
རྒྱ་ཆེན་མཛད་དོ༔ བལ་ཡུལ་ཚོང་དཔོན་བཟང་པོ༔ མ་ཎི་དོན་འགྲུབ་ཞེས་་
བྱས༔ བཤད་སྒྲུབ་བསྟན་པ་མང་འཛུག ཁྱད་པར་རྟེན་གཞི་མང་པོ
ཞིག་གསོས་མཛད་པ་རབ་བརྐྱང༔ ཁྱད་པར་དེ་ཕྱོགས་སྔགས་འཆང༔ ཀརྨ་
ཀིརྟི་ཞེས་བྱའི༔ གྲུབ་འབྲས་མངོན་དུ་འགྱུར་རོ༔ དེ་རྗེས་ལྷ་ལྡན་ཕྱོགས་སུ
པདྨ་མ་ཎི་བྷ་ཏྲ༔ ཉམས་རྟོགས་ཡོན་ཏན་རབ་འབར༔ དོན་གྱི་རྣལ་འབྱོར་་
• 69 •



ཟབ་མོ༔ དྲག་བཞད་བདུད་འདུལ་རྡོ་རྗེ བསྟན་པའི་གསལ་བྱེད་སྒྲོན་མེ
དམ་སྲིའི་གཉའ་ནོན་དཔའ་བོ༔ འགྲན་བྲལ་གར་གྱི་དབང་ཕྱུག༔ དཔལ་་་
ཆེན་བདུད་འདུལ་རོལ་རྩོལ༔ ཆགས་ཐོགས་དྲི་མ་ཀུན་བྲལ༔ རྒྱལ་ཀུན་་་་་་
དགོངས་པའི་མཛོད་འཛིན༔ འབྲེལ་ཚད་རྔ་ཡབ་ཞིང་འགོད༔ དེ་རྗེས་མདོ་
ཁམས་སྒང་གི གསེར་ཞོལ་རྡོ་རྗེ་ཁྲོ་ལོད༔ ཟབ་གསང་རྫོགས་པ་ཆེན་པོའི
ཆོས་ཀྱི་ཉི་མ་གསལ་བས༔ བྱེ་མའི་གྲངས་ཀྱི་སྐལ་ལྡན༔ རྔ་ཡབ་དཔལ་རིར་
བཀོད་དོ༔ དེ་ཡི་གདུང་འཛིན་སྐུ་སྤྲུལ༔ སྐྱེས་མཆོག་ཤེས་རབ་ཉི་མ༔ འགྲོ་
བའི་དཔལ་དུ་ཤར་རོ༔ དེ་རྗེས་སྤྲུལ་པ་རིམ་ལཿ ཟབ་གཏེར་མངའ་བདག་་་
འབྱོན་ནོ༔ ལས་ལྡན་གྲངས་མེད་འདྲེན་འགྱུརཿ སངས་རྒྱས་སྟོང་རྩ་རྫོགས་
རྗེས མོས་པ་མཐའ་ཡས་བར་དུ༔ གང་འདུལ་འགྲོ་བའི་དོན་ཀུན༔
འབད་མེད་ལྷུན་གྱིས་གྲུབ་འགྱུར༔ རང་གསལ་ཞིང་ཁམས་དབུས་སུ ཡེ་་་
རྫོགས་སངས་རྒྱས་ཐོབ་པོ༔ ངོ་མཚར་སྐུ་ཡི་ཕྲེང་བ༔ བསྒྲུངས་ན་ཟད་མཐའ་
མེད་དོ༔ མདོ་ཙམ་བཤད་ན་དེའོ༔ མ་བརྗེད་ནུས་ལྡན་རྡོ་རྗེ མཛད་པ་
ལུང་ལས་བྱུང་ལྟར༔ དབྱེ་བསལ་གནད་ལས་མ་འདའ༔ འགལ་རྐྱེན་མེད་་་་་
པའི་གནས་སུ༔ ཟབ་མོའི་སྒྲུབ་ལ་སྦྱོར་འཚལ༔ ཡང་སྙིང་ཐུགས་ཀྱི་དགོངས་
བཅུད༔ དུས་རྣམས་གནད་ལ་སྦྱོར་འཚལ༔ འགྲོ་འདུལ་མཛད་པ་རྨད་བྱུང
བྱམས་དང་སྙིང་རྗེས་སྐྱོངས་འཚལ༔ ཐུགས་རྗེ་ལྕགས་ཀྱུ་འབར་བས༔ ལས་
ཅན་མ་ལུས་འཛིན་འཚལ༔ ཉོན་མོངས་དུག་ལྔའི་འཕྲང་ལས༔ རབ་རྒྱལ་་་་
བརྟུལ་ཞུགས་མཛད་འཚལ༔ ཟབ་གཏེར་བདུད་རྩིའི་རྒྱ་མཚོ༔ བཤད་སྒྲུབ་་
བསྒོམ་ལ་བརྩོན་འཚལ༔ མ་དང་མཁའ་གྲོའི་བརྡ་ལས༔ འདའ་བར་མ་བྱེད་
• 70 •



བསྲུང་འཚལ༔ ཆོས་བརྒྱད་བྱ་བཞག་མང་པོ༔ རང་གསལ་ངང་ལ་གཞོམ་་་་
མཛོད༔ དུས་མིན་འགལ་རྐྱེན་སྣ་ཚོགས༔ ལྷ་བསྲུང་མཐུ་ཡིས་གཞོམ་འཚལ༔
དེ་དག་ཐུགས་ལ་ཞོག་དང༔ དགོས་ཆེད་རྒྱ་ཆེན་ཡོད་དོ༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་སྣ་ཚོགས་ཀྱི་གཞལ་མེད་ཁང་གཅིག་གི་ནང་
དུ་འཕགས་མ་གཙུག་ཏོར་རྣམ་རྒྱལ་སྐུ་མདོག་དཀར་པོ་ཞལ་གཅིག་ཕྱག་གཉིས་་
སྤྱན་གསུམ་ལོངས་སྐུའི་ཆས་རྒྱན་ཅན་གཡས་མདའ་དར་དང་གཡོན་ཚེ་བུམ་་་་་
བསྣམས་པ་ཞབས་གཉིས་ཕྱེད་སྐྱིལ་གྱིས་ཤ་དཀར་གཡུ་ཡིས་ལུས་རྒྱན་ཅན་གྱི་ཁྲི་
ལ་རོལ་བ་དང་མཇལ་བའི་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་སྔོན་དུ་འགྲོ་
བས་གསོལ་བ་འདི་ལྟར་བཏབ་པོ༔ ཀྱེ་ཧོ༔ ཚད་མེད་ཐུགས་རྗེའི་བདག་་་་
ཉིད༔ འཆི་མེད་ཚེ་ཡི་མངའ་བདག༔ དུས་གསུམ་རྒྱལ་བའི་ཡུམ་ཆེན
འཕགས་མ་གཙུག་ཏོར་རྣམ་རྒྱལ༔ བརྩེ་བ་ཆེན་པོས་དགོངས་མཛོད༔
གཏེར་གནས་གང་དང་གང་ཡིན༔ རྫས་གཏེར་ཅི་ཙམ་ཡོད་ཀྱི༔ ཆོས་ཀྱི་་་༌་
གཏེར་ཁ་གང་ཙམ༔ སྤངས་བླང་ཞལ་ཆེམས་ཟབ་མོ༔ ལེགས་ཉེས་གསལ་་་་
བའི་ལུང་བྱང༔ ཞལ་ཏ་ཚིག་གསུམ་ཞུ་ལེགས༔ ཞེས་ཞུས་ཚེ་འཕགས་མའི་་་
ཞལ་འཛུམ་པ་དང་བཅས་ཏེ་འདི་ལྟར་གསུངས་སོ༔ ཨེ་མ༔ ཚོགས་སྨོན་ལས་
འཕྲོ་དུས་འཛོམ༔ ཟབ་གཏེར་གསང་བའི་མངའ་བདག༔ དཔའ་བོ་ནུས་་་་་
ལྡན་རྡོ་རྗེ༔ བདག་ལ་ལེགས་པར་གསོན་དང༔ མན་ངག་མདོ་རྩ་བཤད་དོ༔
ཡར་སྟོད་ཀོང་པོའི་ཕྱོགས་ན༔ ཟབ་མོའི་རྫས་གཏེར་ལྔ་དང༔ ཆོས་གཏེར་་་
རིམ་པ་བཅུ་ཡོད༔ ཡར་ལུང་ཕྱོགས་ན་གཏེར་གསུམ༔ ཕྱག་རྡོར་གནས་སུ་་་
རྫས་གཏེར༔ རྩེ་ཤོད་གཤམ་དུ་གཏེར་གསུམ༔ གུ་རུའི་གསང་ཕུག་ཐུགས་་་་
• 71 •



གཏེརཿ ཡང་ལྗོངས་ཕུག་པར་གཏེར་གཉིས༔ རྔ་ཡི་གབ་ཕུག་གཏེར་གསུམ༔
དྷི་ཡི་གསོལ་ཁང་རྫས་གཏེར༔ བྲག་ལྷ་མགོན་པོར་གཏེར་བཞི༔ ལྗོངས་ལྔར་
གཏེར་ཁ་རེ་རེ༔ བྲག་དཀར་ཕྱོགས་ན་གཏེར་གཉིས༔ རྨ་ཡུལ་རྫས་གཏེར་་་་
གཅིག་གཅིག༔ ས་མདོ་བཅུ་གསུམ་ཀུན་ལ༔ རྫས་ཀྱི་གཏེར་ཁ་རེ་རེ ལ་
ལ་ས་ཡི་གཏེར་ཁ རེ་འགའ་ཆུ་ཡི་གཏེར་ཁ༔ ཁ་ཅིག་མེ་ཡི་གཏེར་ཁ
འགའ་ཞིག་རླུང་གི་གཏེར་ཁ ལ་ལ་ནམ་མཁའི་གཏེར་ཁ རེ་འགའ་རྫས་་
གཏེར་རྣམ་པཿ ཁ་ཅིག་དག་སྣང་གཏེར་བཅུད༔ འགའ་ཞིག་དགོངས་པའི་
ཀློང་གཏེར༔ རྣམ་རོལ་མ་འགགས་དུ་མ༔ དུས་དང་དུས་སུ་འབེབས་ཡོང
ཞལ་བྱང་ལུང་བསྟན་དུས་ཚིག༔ རང་རང་བཀའ་གསང་ལྟར་དུ༔ ལག་ལེན་
ཐེབ་པར་མཛོད་ཅིག༔ འགྲོ་དོན་རྒྱ་ཆེན་འབྱུང་ངོ༔ གཏེར་དང་འཕྲད་པའི་
བུ་ལ༔ ཞལ་ཏ་ཚིག་གསུམ་བཤད་དོ༔ འཇམ་རྩུབ་ལྷ་འདྲེའི་ཆོ་འཕྲུལ༔ སྣ་
ཚོགས་ཟུག་རྔུ་མང་འབྱུང༔ གང་ཡང་བདག་མེད་རྟོགས་པའི༔ ལྟ་བའི་་་༌་་
གཟིར་ལ་གཞོམ་མཛོད༔ ཕུང་འཚངས་ནུས་པ་ཟབ་གཏེར༔ དཔེར་ན་དུག་
སྦྲུལ་མགོ་ཡི༔ ནོར་བུ་ལེན་པར་བརྩམ་ན༔ ཡང་ན་དུག་གི་ཕུང་ངོ༔
ལེགས་ན་ནོར་བུས་དབུལ་སེལ༔ ཟབ་གསང་དེ་དང་འདྲའོ༔ བརྡ་ཚིག་་་་་་
མཁའ་འགྲོའི་ལུང་བཞིན༔ ལྡན་ན་བདེ་ལེགས་དཔལ་འབར༔ གནད་ལས་
འདའ་བར་གྱུར་ན༔ མཁའ་འགྲོའི་བཀའ་ཆད་འབྱུང་ངོ༔ གཏེར་བདག་
འོང་དང་མི་འོང༔ གང་ཟག་ཁྱོད་ལ་རག་ལས༔ དཔེར་ན་གངས་སེང་དཀར་
མོའི༔ འོ་མ་ལེན་པར་འདོད་ན༔ རྩོལ་ཕོད་ཐབས་མཆོག་བཟང་པོ༔ རིན་
ཆེན་གསེར་གྱི་སྣོད་དང༔ རྣམ་པར་ལྡན་ན་བདུད་རྩི༔ འཆི་གསོའི་སྨན་གྱིས་
• 72 •



་
འཚང་ངོ༔ གླེན་པ་ཨུ་ཚུག་ཅན་གྱིས༔ གདོང་ལྔ་འགུགས་དུས་མི་སྲིད
བདུད་རྩི་འཛིན་པའི་གསེར་གྱི སྣོད་བཟང་ཡལ་བར་གྱུར་ན༔ རིན་ཆེན་་་་
སྲོག་དང་བྲལ་ལ༔ བཅུད་རྣམས་དབྱིངས་སུ་ཡལ་འགྲོ༔ ཟབ་མོའི་དམ་པའི་
ཆོས་ཀྱི༔ སྣོད་མཆོག་རུང་དང་མི་རུང༔ གང་ཟག་ཁྱོད་ལ་རག་ལས༔
འདམ་ཁྲོད་ཡིད་བཞིན་ནོར་བུ༔ མཐོང་ན་འདོད་དགུ་ལྷུན་གྲུབ༔ མ་མཐོང་
ཉོན་མོངས་གཡུལ་འཕུན༔ དེ་བཞིན་ཟབ་པའི་ཆོས་གཏེར༔ བཤད་སྒྲུབ་་་་
ལེགས་བྱས་ཉི་མསཿ དངོས་གྲུབ་རྣམ་གཉིས་རྩོལ་ལོ༔ རྣམ་གཡེང་ངང་ལ་་་
འདའ་ན༔ གསེར་གླིང་ཕྱིན་ནས་སྟོང་ལོག ཆོས་བདག་འོང་དང་མི་འོང༔
གང་ཟག་ཁྱོད་ལ་རག་ལས༔ འཁོར་བའི་རྒྱ་མཚོ་ཆེ་ལས༔ རིག་པའི་ཉི་མ་་་་
སྦར་རམ༔ མུན་པའི་གླིང་དུ་འདའ་འམ༔ ཡར་འགྲོ་མར་འགྲོའི་ས་འཚམས
གང་འཛིན་ཁྱོད་ལ་རག་ལས༔ ཆོས་བརྒྱད་གཡེང་ལ་འཁྲུལ་དང༔ ཚེ་གཅིག་
རི་ཁྲོད་འགྲིམ་པ༔ ལེགས་ཉེས་གང་ལྟར་བྱེད་ཀྱང༔ གང་ཟག་ཁྱོད་ལ་རག་
ལས༔ ཟབ་པའི་ཆོས་གཏེར་བསྒོམ་དང༔ འདོད་ཡོན་ནོར་གཏེར་རྩོལ་བ༔
དུས་གཅིག་འབྱུང་བར་མི་འགྱུར༔ གང་བསྒྲུབ་ཁྱོད་ལ་རག་ལས༔ ཁེ་དྲག་བུ་
ལོན་སྐྱེད་འཕེལ༔ དགོས་མེད་བྱམས་དང་སྦྱིན་གཏོང༔ སྣོད་གཅིག་མེ་ཆུ་མི་
འཕྲོད༔ གང་རྩོལ་ཁྱོད་ལ་རག་ལས༔ ཡུལ་གཅིག་ཁྲིམས་དཔོན་བྱེད་དང
ངེས་མེད་འགྲོ་དོན་མཛད་པ༔ དུས་གཅིག་འབྱུང་བར་མི་འགྱུར༔ གང་བྱེད་
ཁྱོད་ལ་རག་ལས༔ བློ་ཐག་རང་གི་གཅོད་དང༔ རྐྱེན་དབང་གཞན་དང་་་་
བསྟུན་པ༔ མཉམ་དུ་འོང་བར་མི་ནུས༔ ཆོས་མཐུན་བྱེད་དང་མི་བྱེད༔
གང་ཟག་ཁྱོད་ལ་རག་ལས༔ མཁོན་འཛིང་ཆགས་སྡང་ཆེའམ༔ ཐམས་ཅད་
• 73 .



རོ་སྙོམས་འཇོག་པ༔ དུས་གཅིག་འབྱུང་བར་མི་འགྱུར༔ རྣལ་འབྱོར་བརྟུལ་
ཞུགས་ལྡན་དང༔ མི་ལྡན་ཁྱོད་ལ་རག་ལས༔ གང་སྣང་དག་པར་ཤར་དང༔
མི་ཉན་བཟེ་རེ་སྣ་ཚོགས༔ ལྷན་རྒྱས་འབྱུང་བར་མི་འགྱུར༔ གང་བྱེད་ཁྱེད་་
ལ་རག་ལས༔ ཁྱུ་མཆོག་གངས་སེང་བྱེད་དམ༔ དམན་པའི་ཀུ་ཀུར་ཞུགས་
པ༔ མཉམ་དུ་འབྱུང་བར་མི་འགྱུར༔ ཅི་བྱེད་ཁྱེད་ལ་རག་ལས༔ ཁྱུང་་་་་
གཤོག་རྒྱས་པ་མཁའ་ལྡིང༔ དམན་པའི་རྩལ་དྲུག་མི་རྫོགས༔ བཟང་ངན་་་་
གང་ལྟར་བྱེད་ཀྱང༔ བུ་མཆོག་ཁྱོད་ལ་རག་ལས༔ གཞན་དོན་ནམ་མཁའ་་་
མཉམ་དངཿ འཛིན་པའི་རོ་གཅིག་བརྐྱང་བ༔ དོན་ལ་འདྲ་ས་མེད་དོ
གང་བསྒྲུབ་ཁྱོད་ལ་རག་ལས༔ མ་བརྗེད་ནུས་ལྡན་རྡོ་རྗེ དགོས་པ་རྒྱ་ཆེན་
ཡོད་དོ༔ ཞེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་པདྨ་ར་གའི་གཞལ་མེད་ཁང་མཛེས་ཤིང་་་་་
ཡིད་དུ་འོང་བའི་ནང་དུ་འཕགས་མ་རིགས་བྱེད་ལྷ་མོ་སྐུ་མདོག་དམར་གསལ་་་་
ཆགས་ཁྲོ་འཛུམ་པའི་ཉམས་ཅན་ཞལ་གཅིག་ཕྱག་གཉིས་སྤྱན་གསུམ་མཆེ་བ་བཞི་
གཙིགས་པ་སྨིན་མ་མེ་ལྟར་འབར་བ་རུས་པའི་རྒྱན་དྲུག་དང་སྟག་ཤམ་དར་་་་་་་
དཔྱངས་མེ་ཏོག་གི་ཕྲེང་བ་རཏྣའི་མགུལ་རྒྱན་ཐོད་སྐམ་དབུ་རྒྱན་དར་སྣའི་ཅོད་་་
པཎ་འཕུར་བ༔ ཕྱག་གཡས་པདྨའི་ལྕགས་ཀྱུ་དང་གཡོན་པ་པདྨའི་མདའ་གཞུ་
འགེངས་པ་བསྣམས་པ་ཞབས་གཉིས་ཕྱེད་འགྱིང་གིས་མེ་ཁྱུང་དམར་པོའི་ཁྲི་ལ་་་
རོལ་པ་འཇའ་ཟེར་མེ་དཔུང་འཁྲིགས་ཀློང་བཞུགས་པ་དང་མཇལ་བའི་ཚེ་བདག་
གིས་ཕྱག་དང་མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་ཧོ༔ ཁམས་་་
གསུམ་སྲིད་པའི་དཔལ་ལ༔ དབང་ཐོབ་ཡེ་ཤེས་རིག་སྐུ༔ འཕགས་མ་རིགས་
• 74 •



བྱེད་དབང་མོ༔ མཁྱེན་བརྩེ་ནུས་པས་དགོངས་མཛོད༔ གངས་ཅན་བོད་ཀྱི་
ཡུལ་འདིར༔ ཟབ་གཏེར་ཇི་ཙམ་ཡོད་དོ༔ ཐམས་ཅད་འདོན་པར་འགྱུར་་་་་
རམ༔ བསྡམ་གྲོལ་གཉིས་ཀ་ཡོད་མེད༔ ཟབ་པའི་ལུང་བྱང་གསུང་མཛོད༔
ཅེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་ལྟར་གསུངས་སོ༔
ཨེ་མ༔ ཟབ་གཏེར་རྒྱ་མཚོའི་མངའ་བདག༔ དཔའ་བོ་ནུས་ལྡན་འདུས་རྩལ༔
མ་ཡེངས་ལེགས་པར་གསོན་དང༔ དགོས་པའི་མན་ངག་བཤད་དོ༔ གངས་
ཅན་བོད་ཀྱི་ཁམས་སུ༔ འཇམ་དབྱངས་སྤྲུལ་པའི་རྒྱལ་པོས༔ སངས་རྒྱས་་་
གཉིས་པ་སྤྱན་དྲངས༔ དཔལ་གྱི་བསམ་ཡས་ལྷུན་གྲུབ༔ ལོ་པཎ་རིག་འཛིན་
རྒྱ་མཚོའི༔ རྒྱ་ཆོས་མ་ལུས་གདན་དྲངས༔ བོད་ཁམས་ཆོས་ཀྱི་སྒྲོན་མེ
ནུབ་མེད་རྟག་པའི་དཔལ་བཞག༔ བསྐལ་བའི་རྒུད་པ་སྣ་ཚོགས༔ གསོ་བའི་
ཟབ་གཏེར་བདག་པོ༔ བཀའ་གཏད་སྨོན་ལམ་དང་བཅས༔ འཇིག་རྟེན་་་་་
ཁམས་སུ་བཞག་གོ བོད་ཁམས་སྤྱི་ལ་དགོས་པའི༔ སྙིང་གཏེར་ཉེར་ལྔ་རྒྱས་
བཏབ༔ དབུལ་ཕོང་འབྱོར་རྒུད་སྐྱོབ་པའི༔ འདོད་འབྱུང་ནོར་བུའི་གཏེར་་
གསུམ༔ བོད་ཁམས་ཡུན་དུ་བདེ་ཕྱིར༔ བླ་གཏེར་ཉི་ཤུ་རྩ་ལྔ༔ བཏོན་ན་
རྒྱལ་ཁམས་ཕུང་ངོ༔ བསྟན་པའི་སྒྲོན་མེ་གསལ་ཕྱིར༔ སྙིང་ཐིག་མཁའ་་་་
འགྲོའི་སྲོག་བཅུད༔ རྒྱ་ཅན་བཅུ་གསུམ་སྦས་སོ༔ མུ་གེའི་འཇིགས་པ་སྐྱོབ་་་
ཕྱིར༔ རིན་ཆེན་འབྲས་བུའི་གཏེར་བདུན༔ ནད་ཡམ་མགོ་འཕང་བཅོམ་་་་
པའི༔ ཀླུ་སྙིང་སྲོག་གཏེར་གསུམ་མོ༔ དམག་འཁྲུག་གཟིང་པ་འཇོམ་པའི
མཐའ་བཙན་དཔའ་གཏེར་མང་སྦས་ འདི་དག་འདོན་མི་རུང་བའི
བཅུད་གཏེར་རྒྱ་མཚོ་ཡིན་ནོ༔ བཀྲོལ་ན་ནད་མུག་མཚོན་འཁྲུགས༔ འཇིག་
• 75 •



རྟེན་ཁམས་ཀུན་ཕུང་ངོ༔ བསྟན་པའི་རྒུད་པ་གསོ་བའི༔ ཆོས་གཏེར་བརྒྱ་་་
དང་རྩ་༔ འགྲོ་བའི་བདེ་སྐྱིད་སྤེལ་བའི༔ བསྲུང་བཟློག་སྒྲུབ་སྐོར་སྟོང་་་་་
སྦས༔ ཁ་མཁས་ལྕེ་གཉིས་འཇོམས་པའི༔ སྙིང་ཐིག་ཉི་ཤུ་རྒྱས་བཏབ༔
བདུད་དང་དམ་སྲི་བརླག་པའི༔ བི་ཏོ་ཏ་མ་བརྒྱ་རྩ བྱད་ཕུར་ངན་སྔགས་
འཇོམས་པའི༔ བཟློག་སྒྲུབ་སུམ་ཅུ་རྩ་བདུན༔ དགྲ་བགེགས་རྩད་ནས་་་་་
གཅོད་པའི༔ བསྟན་སྲུང་དྲག་སྔགས་བདུན་བརྒྱ༔ མཐའ་མི་ཀླ་ཀློ་འཇོམས་
པའི༔ རྫས་སྔགས་སྦྱོར་སྒྲུབ་ལྔ་ལཿ སྨིན་གྲོལ་ཟམ་པ་འཛུགས་པའི
དབང་དང་བསྐྱེད་རྫོགས་བདུན་བརྒྱ༔ ལས་ལྡན་གྲོལ་བའི་གདམས་པ༔
མན་ངག་དྲུག་ཅུ་དྲུག་སྟོང༔ ལེགས་ཉེས་གསལ་བའི་མེ་ལོང༔ ཞལ་བྱང་བརྒྱ་
དང་རྩ་བརྒྱད༔ འགྲོ་བའི་སྣང་བ་བསྒྱུར་བའི༔ རྫས་གཏེར་བྱེ་བ་ས་ཡ༔
གདུག་དཀའ་འདུལ་བའི་བསྒོ་སྐལ༔ སྨྱོ་གཏེར་བཅུ་གསུམ་རྒྱས་བཏབ༔
སྔོན་སྨོན་ལས་འཕྲོ་དག་པརཿ ངོ་མཚར་གཏེར་བརྒྱད་སྦས་སོ༔ མ་རིག་འགྲོ་
བ་འདྲེན་པའི༔ ཟབ་ཆོས་ལྔ་ཚན་བཅུ་བཀོད༔ (མ་བསྒོམ་ཆོས་ལྔ་མཆན）
འབྲེལ་ཚད་དོན་དང་ལྡན་པའི༔ སྐྱེ་བདུན་སྐུ་ཤ་མང་སྦས༔ ངན་སོང་་་་
དོང་ནས་སྤྲུགས་པའི༔ མན་ངག་མང་པོ་གཏེར་བཀོད༔ ནད་ཡམ་ཟུག་རྔུ་་་
གཞོམ་པའི༔ བདུད་རྩི་སྨན་གཏེར་མང་པོ༔ དུས་མིན་འཆི་བ་འཇོམས་པའི༔
ཚེ་རྫས་ཨ་ཡི་རྒྱ་ཅན༔ རྟེན་འབྲེལ་ཕུན་ཚོགས་ཅན་ལ༔ མཛོད་ལྔ་གསང་་་་་
བའི་རྫས་གཏེར༔ དག་པའི་རྩ་མདུད་གྲོལ་བརཿ ཡེ་ཤེས་གསང་བའི་གཏེར་
བཀོད༔ མཐའ་བྲལ་ལྟ་བ་ཡངས་པར༔ མི་འགྱུར་དགོངས་པའི་གཏེར་སྦས༔
གྲུབ་འབྲས་མངོན་དུ་གྱུར་ལ༔ ནམ་མཁའི་མཛོད་གཏེར་བསམ་ཡས༔ ས་་་་
• 76.



，
ཚུགས་ཡུལ་དབུས་སྐྱོབ་པའི༔ སྔར་བྱུང་གཏེར་རིགས་བྱེ་བ གངས་ལྗོངས་་་་་
བོད་ཡུལ་སྐྱོབས་པའི༔ ཕྱིའི་གཏེར་སྟོང་ཕྲག་དྲུག་བཅུ འགྲོ་བའི་དཔལ་དུ་
སྦས་སོ༔ དེ་འདོན་གཏེར་སྟོན་བསམ་ཡས༔ དུས་དང་དུས་སུ་འབྱུང་ངོ༔
ཟབ་པའི་རྫས་གཏེར་མང་ན༔ ཆོས་ཀྱི་འགྲོ་དོན་ཉུང་ངུ གཞན་བློ་བདེ་་་
ཡང་དོན་ཆུང༔ ཐུགས་གཏེར་དགོངས་གཏེར་མང་ན༔ བསྟན་པའི་འགྲོ་་་་
དོན་བསམ་ཡས༔ དག་སྣང་ཆོས་སྡེའི་ཕྱུག་ན༔ སྲིད་གསུམ་གསལ་བའི་ལུང་
ཐོབ༔ བརྟུལ་ཞུགས་འགྲོ་བ་མང་སྨིན༔ བརྒྱུད་པ་དྲུག་གི་བྱིན་རླབས
རྟེན་འབྲེལ་འཆར་སྒོ་ཚང་ཞིང༔ གཅུས་དཀྲུགས་གབ་གནད་བསལ་བ
པད་མའི་ཕ་ཆོས་ཟབ་མོ༔ ཐོས་ཚོགས་རྟོག་པའི་བློ་ཡིས༔ བསླད་ན་བྱིན་་་་་
རླབས་འོད་ཡལ༔ རང་རྐང་བསླད་མེད་ལྷུག་པ༔ དོན་གྱི་གདངས་ཟབ་རབ་
སྙན༔ གཉིས་འགྲོས་མཛེས་ཆོས་བསླད་ན༔ བྱིས་པའི་བློ་དང་འདྲའོ༔
ཡང་སྙིང་དམ་པ་དགོངས་གཏེར༔ སྙིགས་མ་ས་ཡི་གཏེར་ཁ བྱིན་རླབས་་་
དགོངས་པའི་རྒྱ་ཆེ༔ ཡུན་ལ་རྫས་ཀྱི་རིང་གྱུར༔ ཁྱེད་ཀྱང་མཆོག་གི་གཏེར་་་
ཁ༔ བསམ་ཡས་དཔལ་ལ་དབང་ངོ༔ རྗེས་ལ་རེ་བ་མ་ཆེ འགོང་པོས་་་་
འཇོམས་པའི་དུས་མཆིས༔ ཆོས་བརྒྱད་གྲགས་འདོད་ཆེ་བས༔ གཞན་བློ་་་་
མིག་སྔར་མཛེས་པའི༔ ཆེད་འཛིན་དེ་ཚོ་ཉམ་ཐག༔ སྣང་སྲིད་བརྡ་དང་་་་་་
གདམས་པ༔ ཤར་ཆ་དགོངས་བརྡའི་རོལ་པ༔ གཟིགས་སྟངས་ཙམ་གྱི་ས་་་་
གཏེར༔ ཆོས་ཀྱི་དེ་ཉིད་ཤར་ན༔ ངོ་མཚར་སྤྲོ་བའི་གནས་སོ༔ མ་རིག་སྒོ་
ངའི་སྦུབས་ལས༔ མཁྱེན་གཉིས་ཡེ་ཤེས་རྩལ་རྒྱས༔ སྒོང་རྒྱ་གྲོལ་མ་ཐག་ཏུ
བརྡ་དང་ཆོས་ཀྱི་མཛོད་ལ༔ ཕྱོགས་མེད་མཁའ་ལྟར་རྒྱས་པའི༔ རིགས་་་་་
， 77 ，



，
མཆོག་ནུས་ལྡན་རྡོ་རྗེ༔ མ་བརྗེད་ཐུགས་ལ་འཇོག་འཚལ༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་གཡུ་ཡི་གཞལ་མེད་ཁང་མཛེས་པའི་ནང་དུ་
འཕགས་མ་འཇིགས་བྱེད་མ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་སྤྱན་་་་་་་
གསུམ་ཁྲོ་འཛུམ་སྒེག་པ་རུས་པའི་རྒྱན་དང་གཟིག་ཤམ་དར་དཔྱངས་རནྡའི་ཕྲེང་
བ་ཐོད་པའི་དབུ་རྒྱན་དར་སྣའི་ཅོད་པཎ་སོགས་མཛེས་པར་བརྒྱན་པ༔ ཕྱག་་
གཡས་རལ་གྲི་གཡོན་འཁོར་ལོ་འཛིན་པ་ཞབས་གཉིས་ཆུ་གླང་གི་གདན་ལ་རོལ་་
པ་འོད་དང་འོད་ཟེར་མུ་མེད་པ་འཕྲོ་བ་ཞིག་དང་མཇལ་ཚེ་བདག་གིས་ཕྱག་དང་
མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་ཧོ༔ མཁྱེན་བརྩེ་མངའ་བའི་
བདག་ཉིད༔ འགྲོ་འདྲེན་མཆོག་གི་ཕོ་ཉ༔ རྒྱལ་ཡུམ་འཇིགས་བྱེད་ལྷ་མོ༔
ཡེ་ཤེས་གསལ་བའི་དགོངས་མཛོད༔ བདག་གིས་ཟབ་གཏེར་བཏོན་ནས
བསྙེན་སྒྲུབ་གང་དུ་བྱེད་དགོས༔ འགྲོ་དོན་ཇི་ལྟར་འབྱུང་བའི༔ ལུང་བྱང་་་་
ཟབ་མོ་གསུང་མཛོད༔ ཅེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་
འདི་སྐད་གསུངས་སོ༔ ཨེ་མ༔ སྐྱེ་ནས་ཚེ་རབས་ཀུན་ཏུ ཟབ་གཏེར་ཆོས་
ལ་སྤྱོད་པའི༔ ལས་དང་སྐལ་བ་བཟང་པོའི༔ རིགས་མཆོག་ནུས་ལྡན་རྡོ་རྗེ
མ་ཡེངས་ལེགས་པར་གསོན་དངཿ ཞལ་ཏ་ཚིག་གསུམ་བཤད་དོ༔ ཟབ་པའི་
ཡང་སྙིང་དམ་པ༔ དཔལ་ཆེན་ཁྲོ་ལོད་སྒྲུབ་སྡེ༔ མྱུར་ལམ་འཕགས་མའི་ཆོས་
སྐོརཿ བསྙེན་སྒྲུབ་ཚད་དང་ལྡན་པར༔ མཁའ་འགྲོའི་འདུ་ལྗོངས་ཚལ་ནས༔
ཞག་བརྒྱུར་དམ་རྒྱ་བཅད་ན༔ རྟགས་དང་མཚན་མ་འབྱུང་ངོ༔ བྱིན་་་་་
རླབས་རྣོ་སོ་ཁྱད་འཕགས༔ གནས་དེར་གཏུམ་དྲག་རྒྱལ་པོ༔ འཕགས་མ་ཡེ་
ཤེས་མཚོ་རྒྱལ༔ སྒོམ་བཟླས་ལུང་བཞིན་བསྟན་དང༔ རྟགས་མཚན་ངེས་་་་་
• 78 •



པར་གསལ་སོ༔ ཆོས་བདག་མང་པོའི་གྲུབ་འབྲས༔ ཡང་དག་མངོན་ད་་་་་་
འགྱུར་རོ༔ ཤར་ཕྱོགས་ཏཱརེའི་གནས་སུ༔ འཕགས་མ་ཉེར་གཅིག་བསྒོམ་་་
ཞིང༔ བཟླས་བརྗོད་ཚད་དང་ལྡན་ན༔ དྲོད་རྟགས་ཁྱད་པར་འཕགས་ཤིང༔
གཞན་དོན་རྒྱ་ཆེན་འགྲུབ་པོ༔ དེ་ཕྱོགས་རྫ་སྤང་ཁྲོད་ཀྱི༔ སྒྲུབ་པའི་གནས་་་
མཆོག་དམ་པར༔ དཔལ་ཆེན་ཕྲིན་ལས་བསྙེན་ཅིང༔ ཞག་བརྒྱར་དམ་་་་
བཅད་ན༔ འགྲུབ་རྟགས་ཁྱད་འཕགས་འབྱུང་ངོ༔ བདུད་སྤྲུལ་མང་པོ་་་་
འགུམ་འགྱུར༔ ཤར་ཕྱོགས་བྲག་དཀར་རྫོངས་སུ༔ སྒྲོལ་དཀར་ཡིད་བཞིན་་
འཁོར་ལོ༔ མནྡྷ་ར་བའི་ཚེ་སྒྲུབ༔ དྲི་མེད་པདྨ་དཀར་པོ༔ རཏྣའི་ཐུགས་་
དམ་གོང་འོག ཞག་བརྒྱར་བསྙེན་བསྒྲུབ་བསྒོམ་ན༔ ཕྱི་ནང་གསང་བ་་་
དྲོད་རྟགས༔ ཡ་མཚན་ཁྱད་འཕགས་རྨད་བྱུང༔ འགྲོ་དོན་ངོ་མཚར་འབྱུང་
འགྱུར༔ རྨ་ཡུལ་གནས་ཀྱི་ལུང་པརཿ བསྟན་སྲུང་དམ་ཅན་རྒྱ་མཚོ
འབོད་སྦྱད་ལས་ལ་བརྩོན་ན༔ ལུས་དང་གྲིབ་མ་ལྟར་དུ༔ འགྲོགས་ནས་ཕྲིན་
ལས་རབ་འབྱམས༔ རྩོལ་མེད་ཡིད་བཞིན་འགྲུབ་བོ༔ ཁྲི་ཤོག་སྙིང་པོའི་་་་་་
གནས་སུ༔ གསོལ་འདེབས་ཚིག་བདུན་བཟླས་པ༔ བསྙེན་སྒྲུབ་ཚད་དུ་་་་
འཁྱོལ་ན༔ གུ་རུའི་འབྲལ་མེད་རྗེས་སུ༔ འཛིན་ཞིང་བྱིན་གྱིས་བརླབ་བོ༔
སྐུ་གེགས་འཕྲེང་ཀུན་སེལ་ལོ༔ རིགས་གསུམ་མགོན་པོའི་གནས་སུ༔ རྟ་ཕྱག་
ཁྱུང་དང་སེང་གདོང༔ གུ་དྲག་སྒྲུབ་སྡེ་དགུ་དང༔ ཡི་དམ་གཤིན་རྗེའི་ཚོགས་
རྣམས༔ བསྙེན་སྒྲུབ་ཚད་དུ་འཁྱོལ་ན༔ བྱིན་རླབས་དངོས་གྲུབ་འབྱུང་ཞིང
བར་ཆད་མ་ལུས་བྱང་ལ༔ དོན་གཉིས་ལྷུན་གྱིས་འགྲུབ་བོ༔ ཁམས་ཀྱི་ཙཱ་་་་
རིའི་འདབས་སུ ཟབ་པའི་ཆོས་གཏེར་མ་ལུས༔ བསྐྱེད་བསྒོམ་བཟླས་་་་་
• 79 •
11



དམིགས་འགྲུབ་ན༔ བར་ཆད་གཡུལ་ལས་རྒྱལ་དེ༔ དོན་གཉིས་རྩོལ་མེད་་་་
ལྷུན་འགྲུབ༔ སྦ་གནས་གསང་བའི་ཕུག་པར༔ གུ་རུ་ཞི་བའི་བསྙེན་སྒྲུབ་
བདེ་སྟོང་རྩ་རླུང་ཞག་བརྒྱར༔ བརྟུལ་ཞུགས་སྤྱོད་ན་གྲུབ་འབྲས༔ རྟགས་་་་
མཚན་མངོན་དུ་འགྱུར་རོ༔ ཐང་ཤིང་དབེན་པའི་གནས་སུ༔ གསང་བ་ཡེ་་་
ཤེས་ཞི་འཚོ༔ རྟ་ནག་ཀུ་རུ་ཀུལླེའི༔ བསྐྱེད་བསྒོམ་ཏིང་འཛིན་བརྩོན་ན་
གྲུབ་པའི་མཚན་མ་མཐོང་ངོ༔ འཇིག་རྟེན་དབང་ཕྱུག་གནས་སུ༔ ཞི་བའི་་་
སྒྲུབ་སྡེ་མ་ལུས༔ བསྙེན་སྒྲུབ་ཚད་དུ་འཁྱོལ་ན༔ འགྲོ་འདུལ་མཐུ་དང་ལྡན་་
ནོ༔ རྒྱལ་མོ་ཚ་རོང་འདབས་སུ༔ སྐབས་དེའི་ཆོས་སྡེ་གསུམ་པོ༔ བསྙེན་་
ཅིང་སྒྲུབ་ལ་འབད་ན༔ དངོས་གྲུབ་ཟབ་མོ་འབྱུང་ངོ༔ བྲག་ལྷ་མགོན་པོའི་
འདབས་སུ བསྟན་སྲུང་དྲག་སྔགས་བསྒྲུབ་ན༔ ཀླ་ཀློའི་གཉའ་ནོན་གྱུར་་་
ནས༔ སྙན་གྲགས་ཕྱོགས་བཅུར་ཁྱབ་བོ༔ ཡར་ལུང་ཕུག་གསུམ་བརྟེན་ཞིང༔
གསང་ལམ་ཉམས་སུ་བླང་ན༔ འཇའ་ལུས་འཕོ་ཆེན་འགྲུབ་བོ༔ དུང་གི་རི་་
བོའི་འདབས་སུ དབང་ཆེན་ཆོས་སྡེའི་ཞལ་ཕྱེས༔ བསྙེན་ཚད་གནད་ལ་་་
བརྩོན་ན༔ རྟགས་དང་རྟེན་འབྲེལ་དགེ་འོང༔ ཀོང་ཕྱོགས་ཅི་འགྲུབ་ལྗོངས་
ནས༔ བཀའ་རྒྱའི་དཀྱིལ་འཁོར་ཞལ་ཕྱེ༔ ཟབ་པའི་མན་ངག་བསྒོམ་ན༔
འགྲོ་དོན་བསམ་ཡས་འགྲུབ་བོ༔ དེ་ལྟར་ཚད་དུ་འཁྱོལ་ན༔ འགྲོ་དོན་ཕྱོགས་
བཅུར་འབྱུང་ངོ༔ སྙན་གྲགས་ནམ་མཁའི་མཐར་ཁྱབ༔ སྐུ་ཚེ་ཡར་ངོས་ཟླ་་་
ལྟར༔ གོས་དཀར་རལ་ཁུར་འདུས་སྡེ ངོ་མཚར་བཀོད་པ་འབྱུང་ངོ༔
བརྡ་ཚིག་ལེགས་ཉེས་རི་མོ མ་བརྗེད་སྙིང་ལ་བསྟིམ་དང༔ དགོས་ཆེད་སྣ་་
ཚོགས་ཡོད་དོ༔ ནུས་ལྡན་རྡོ་རྗེར་གཏད་རྒྱ ཞེས་གསུངས་སོ
• 80 •



དེ་ནས་ཡང་ཕྱིན་ཚེ་རིན་པོ་ཆེ་བི་ཌཱུརྱའི་གཞལ་མེད་ཁང་མཛེས་ཤིང་ཡིད་
དུ་འོང་བའི་ནང་དུ་འཕགས་མ་གཞན་གྱི་མི་ཐུབ་མ་སྐུ་མདོག་སྔོ་ལྗང་ཞལ་གཅིག་
ཕྱག་གཉིས་སྤྱན་གསུམ་མཆེ་བ་བཞི་གཙིགས་པ་སྨར་སྨིན་ལས་མེ་འབར་བ་དར་་
དཔྱངས་མགོ་ཕྲེང་སེང་ཤམ་རུས་རྒྱན་ཐོད་པའི་དབུ་རྒྱན་སོགས་མཛེས་པ
ཕྱག་གཡས་རྡོ་རྗེ་རྩེ་ལྔ་དང་གཡོན་འཁོར་ལོ་འཛིན་པ་ཞབས་གཉིས་གར་བསྒྱུར་་
སྟག་གི་གདན་ལ་རོལ་བ་འཇའ་དང་འོད་ཟེར་མེ་རུ་འཁྲིགས་པའི་དབུས་ན་་་་་་
བཞུགས་པ་དང་ཞལ་མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་
ལྟར་དུ་བཏབ་བོ༔ ཀྱེ་ཧོ༔ འཇིགས་བརྒྱད་དབྱིངས་སུ་བསལ་ལ༔ དངོས་
གྲུབ་འཛད་མེད་རྩོལ་བའི༔ འཕགས་མ་གཞན་གྱིས་མི་ཐུབ༔ མཁྱེན་བརྩེ་་་་
ནུས་པས་དགོངས་འཚལ༔ བདག་གི་ཟབ་གཏེར་རྒྱ་མཚོ༔ བཀྲོལ་ནས་སྦྱིན་
རུང་ཆོས་བདག གང་ཡིན་ཅི་ཙམ་འབྱུང་འགྱུརཿ ལུང་བསྟན་ཟབ་མོ་་་་
གསུང་འཚལ༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་་་
སྐད་གསུངས་སོ༔ ཨེ་མ༔ ལས་དང་བསྐལ་བ་ལྡན་པས༔ སྐྱེས་མཆོག་ནུས་
ལྡན་རྡོ་རྗེ༔ བདག་ལ་ལེགས་པར་གསོན་དང༔ དབྱེ་བསལ་ཆོས་བདག་་་་་་
བཤད་དོ༔ སྤྱིར་ན་ཟབ་གཏེར་རྒྱ་མཚོའི༔ ཆོས་བདག་སྟོང་དང་བརྒྱ་ཡོད༔
རྩ་བའི་ཆོས་བདག་ལྔ་བརྒྱ༔ ཡང་གསང་བདག་པོ་བརྒྱ་རྩ མདོ་ཙམ་ཁྱོད་་
ལ་སྨོས་ཀྱི ཟབ་གཏེར་རྒྱ་མཚོའི་མཛོད་ལ༔ དབང་ཐོབ་དྷརྨ་ཀུ་མུད
འབྲུ་ཡི་སྐྱེས་མཆོག་མངྒའི༔ སྐྱེ་རྟགས་བརྟུལ་ཞུགས་དབང་པོ༔ གཞན་གྱི་་་
འགྲན་བྲལ་འབྱུང་ངོ༔ གསང་བ་སྙིང་ཁྲག་བདག་པོ༔ ཚིག་གིས་བསྐུལ་བའི་
བུ་ལཿ རྗེས་འབྱུང་སྐྱེས་བུ་བཅུ་གསུམ༔ སྒྲ་ཐོས་གང་ཟག་རྣམ་གསུམ༔
༥
...
...，
，
，
,
• 81 •



ལས་ལྡན་གཟུང་མ་གཅིག་བཅས༔ བཀའ་ལུང་ལྟར་དུ་འབྱུང་ངོ༔ རང་སྐལ་
གདམས་པ་གཏད་དགོས༔ བསྙེན་སྒྲུབ་ཚུལ་བཞིན་མཛད་ན༔ རྟགས་མཚན་
ཁྱད་འཕགས་འབྱུང་ངོ༔ ཟབ་གསང་ཕྲིན་ལས་ལམ་ཁྱེར༔ བདག་པོ་རྩ་བ་་་
བཅོ་ལྔ༔ ཡན་ལག་རྣམ་པ་བརྒྱད་དང༔ བརྟུལ་ཞུགས་རལ་ཁུར་གསུམ་་་་་
འབྱུང༔ ཆོས་སྐལ་སྦྱིན་ཞིང་བསྒྲུབ་ན༔ གྲུབ་རྟགས་ཁྱད་པར་འཕགས་སོ༔
དྲག་པོ་ཁྲོ་ལོད་བསྟན་འཛིན༔ པདྨའི་མཚན་འཆང་བཅུ་གསུམ༔ མངྒའི་་་་
མིང་ཅན་རྣམ་ལྔ༔ བཱི་ཛའི་རྟགས་འཆང་རིགས་བརྒྱད༔ དུས་སུ་རྣམ་པར་་་
འབྱུང་ངོ༔ རང་སྐལ་སྤྲོད་ལ་དབེན་པར༔ བསྙེན་སྒྲུབ་མཛད་ན་རྟགས་་་་་
མཚན༔ ངོ་མཚར་ཡིད་ཆེས་འབྱུང་ངོ༔ འཆི་མེད་ཚེ་གསང་འཛིན་པའི
སྐྱེས་བུས་རུའི་མིང་འཛིན་པ༔ རིགས་ལྡན་བཅུ་དྲུག་འབྱུང་ངོ༔ བསྟན་སྲུང་
དྲག་སྔགས་འཛིན་པའི༔ རལ་ཁུར་ཨ་བྱཱའི་མིང་ཅན༔ ལས་ལྡན་བཅུ་གཉིས་
འབྱུང་ངོ༔ ཟབ་གསང་རྡོ་རྗེ་སྙིང་པོའི༔ བསྟན་པ་རིན་ཆེན་འཛིན་པའི
སྐྱེས་ཆེན་དབེན་རི་བརྟེན་མཛད༔ གངས་སེང་ལྟ་བུ་བཅུ་གསུམ༔ འདམ་་་
ཁྲོད་དུག་ཆུ་དོར་འགྲོ༔ ཉོན་མོངས་སྨག་གི་ཁྲོད་ན༔ དུག་ལྔ་རྒྱན་དུ་ཤར་་་་
བའི༔ རྨ་བྱ་ལྟ་བུའི་བུ་ལཿ འཇིགས་བྲལ་འབྲེལ་ཚད་དོན་ལྡན༔ རྫུ་འཕྲུལ་
ཐོགས་པ་མེད་པའི༔ གཡུ་འབྲུག་ལྟ་བུའི་སྐྱེས་ཆེན༔ རྣམ་པ་བཅོ་བརྒྱད་་་་་་
འབྱུང་ངོ༔ བཤད་སྒྲུབ་ཉི་ལྟར་གསལ་ལོ༔ འཁོར་བའི་སྒོང་སྦུབས་ཀློང་ནས
འདབ་དྲུག་གཤོག་རྩལ་ལྡན་ཞིང༔ ཕྱི་རྒྱ་གྲོལ་མ་ཐག་ཏུ༔ མཁའ་ལ་གནམ་་
འཕང་གཅོད་པའི༔ རིགས་རྒྱུད་བུ་གསུམ་འབྱུང་ལ༔ སྙན་གྲགས་མཁའ་ལྟར་
རྒྱས་འགྲོ༔ ན་བུན་གཡུ་ལྗང་ཁྲོད་ན༔ ཕན་བདེའི་གྲུ་ཆར་འབེབ་ཅིང༔
• 82 •



འགྲོ་བློའི་གེ་སར་ཟུམ་པ༔ གསལ་བྱེད་སྐྱེས་བུ་ཉེར་ལཿ བསྟན་པའི་གསོས་་
སུ་འབྱུང་ངོ༔ རལ་ཁུར་དཀར་པོའི་མདངས་འཛིན༔ སྙིང་རྗེའི་ལྕགས་ཀྱུ་
འཆང་ཞིང༔ ཡུལ་དྲུག་ལྟད་མོར་འགྲོ་ཡང༔ ཞེན་འཛིན་གཏིང་ནས་ཆོད་པའི
སྐྱེས་མཆོག་རྣམ་པ་བཅུ་གཅིག འགྲོ་བའི་དཔལ་དུ་འབྱུང་ངོ༔ བམ་རི་ཐོད་
པའི་མཁར་ནས༔ བསམ་བཞིན་འགྲོ་འདུལ་ཕོ་ཉ༔ ཟང་ཐལ་དྲི་བྲལ་བུ་་་་་
བརྒྱད༔ འབྱུང་ལ་སྒྲོན་མེ་སྦར་རོ༔ རྒྱ་མཚོ་ཆུ་ལ་བརྟེན་ཡང༔ མི་གཡེང་
གདམས་པ་ཤེས་པའི༔ རིགས་ལྡན་ཕོ་ཉ་དྲུག་བཅུ བསྟན་པ་འཛིན་ཕྱིར་་་
འབྱུང་ངོ༔ རྟགས་དང་རྟེན་འབྲེལ་མིང་རུང༔ རང་རང་ལུང་བྱང་ལྟར་དུ༔
མི་བསླུ་འབྱུང་ངོ་དེ་ཚེ༔ རང་སྐལ་གདམས་པ་སྦྱིན་ལ༔ སྒྲུབ་ཚུགས་ལུ་་་་་
ལྟར་ཟུང་དང༔ འགྲོ་དོན་རྒྱ་ཆེན་འབྱུང་ངོ༔ རྟེན་འབྲེལ་ཡ་མཚན་ཆེའོ༔
ཁྱད་པར་སྐབས་ཀྱི་དགོས་དོན༔ པད་འབྱུང་ཐུགས་རྗེའི་འོད་ཟེརཿ སྐྱེས་་་་
མཆོག་ཀུ་མུད་མ་ཎི༔ རྡོ་རྗེ་རིགས་ཀྱི་དཔའ་བོ༔ བསྟན་འདིའི་བུ་མཆོག་་་་
དམ་པ༔ མཚོ་རྒྱལ་གསུང་གི་འོད་ཟེརཿ སྐྱེས་མཆོག་བིད་ཡའི་མིང་འཛིན༔
རིན་ཆེན་རིགས་ཀྱི་དཔའ་བོ༔ བསྟན་འདིའི་བུ་མཆོག་དམ་པ༔ ཅོག་རོའི་སྐུ་
ཡི་འོད་ཟེརཿ སྐྱེས་མཆོག་ཀུ་མུད་དྷརྨ༔ པདྨ་རིགས་ཀྱི་དཔའ་བོ༔ བསྟན་
འདིའི་བུ་མཆོག་དམ་པ༔ རོང་སྔགས་ཉི་མའི་འོད་ཟེར༔ སྐྱེས་མཆོག་ཀུན་་་་
བཟང་མིང་ཅན༔ ལས་རབ་རིགས་ཀྱི་དཔའ་བོ༔ བསྟན་འདིའི་བུ་མཆོག་
དམ་པ༔ གནུབ་བན་པུཎེའི་འོད་ཟེར༔ སྐྱེས་མཆོག་ས་རའི་མཚན་འཆང༔
སྣ་ཚོགས་རིགས་ཀྱི་དཔའ་བོ༔ བསྟན་འདིའི་བུ་མཆོག་དམ་པ༔ ལྷ་དཔལ་་་
ཐུགས་རྗེའི་འོད་ཟེར༔ སྐྱེས་མཆོག་སྟོབས་ཀྱི་མཚན་འཆང༔ བརྟུལ་ཞུགས་
1
• 83 •



རིགས་ཀྱི་དཔའ་བོ༔ བསྟན་འདིའི་བུ་མཆོག་དམ་པ༔ རྡོ་རྗེ་བདུད་འཇོམས་
འོད་ཟེར༔ སྐྱེས་མཆོག་ག་གའི་མིང་ཅན༔ སངས་རྒྱས་རིགས་ཀྱི་དཔའ་བོ
བསྟན་འདིའི་བུ་མཆོག་དམ་པ་ འགྲོ་འདུལ་དཔའ་བོ་བདུན་པོས
གདམས་པ་ཉམས་སུ་ལོང་དང༔ རྟགས་མཚན་ཁྱད་པར་འཕགས་སོ༔ ཉིད་
ཀྱི་བརྩེ་བས་བཟུང་འཚལ༔ གཞན་ཡང་ཛྙཱ་ན་ས་རའི སྤྲུལ་བ་ཡར་སྟོད་་་་
ཕྱོགས་ན༔ པདྨའི་མཚན་འཆང་ཌཀྐི༔ ཚེ་གཅིག་སངས་རྒྱས་དཔའ་མོ༔
བསྟན་འདིའི་ལས་ཀྱི་གཉེར་ཐོབ༔ ཤེར་དཀར་རྡོ་རྗེ་མཚོ་ཡི༔ སྤྲུལ་པ་ཚ་་་་
རོང་ཕྱོགས་ན༔ དྷརྨའི་མཚན་འཆང་ཌཀྐི༔ འཁོར་བ་དབྱིངས་སྒྲོལ་དཔའ་་
མོ༔ བསྟན་འདིའི་ལས་ཀྱི་གཉེར་འཛིན༔ འོད་འཆང་སྤྲུལ་པ་རཏྣ༔ ས་་་
རའི་མང་ཅན་ཌཀྐི༔ བདེ་སྟོང་གར་གྱི་དཔའ་མོ༔ བསྟན་འདིའི་ལས་ཀྱི་་་་་
གཉེར་འཛིན༔ ཤེས་རབ་དཔའ་མོ་རྣམ་གསུམ༔ ཟབ་མོ་བསྟན་པ་སྐྱོང་་་
བའི༔ ཕོ་ཉ་མཆོག་ཏུ་བསྔགས་སོ༔ གདམས་པ་འདི་ཉིད་སྦྱིན་ནས
བསྙེན་སྒྲུབ་ཚད་དུ་འཁྱོལ་ན༔ རྟགས་དང་རྟེན་འབྲེལ་དགེ་ཡོངཿ དབྱེ་་་་་
བསལ་ལག་ལེན་མ་ནོརཿ བརྡ་བྱང་སེམས་ལ་ཟུང་དངཿ དགོས་པ་རྒྱ་ཆེན་
ཡོད་དོ༔ མ་བརྗེད་ནུས་ལྡན་རྡོ་རྗེ༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་མཆོང་ལས་གྲུབ་པའི་གཞལ་མེད་ཁང་མཛེས་
ཤིང་ཡིད་དུ་འོང་བའི་ནང་དུ་འཕགས་མ་གཞན་ལས་རྒྱལ་སྐུ་མདོག་དམར་སྨུག་་་
ཞལ་གཅིག་ཕྱག་གཉིས་སྤྱན་གསུམ་མཆེ་བ་བཞི་གཙིགས་པ་དར་དཔྱངས་རཏྣའི་
ཕྲེང་བ་གཟིག་ཤམ་འཇའ་རྐང་རུས་རྒྱན་ཐོད་སྐམ་དབུ་རྒྱན་སོགས་མཛེས་པ
ཕྱག་གཡས་ཐོ་བ་དང་གཡོན་མཆོད་རྟེན་འཛིན་པ་ཞབས་གཉིས་གར་བསྒྱུར་སེང་
• 84 •



གེ་དཀར་མོའི་ཁྲི་ལ་རོལ་པ་འཇའ་འོད་ཟེར་གསུམ་མུ་མེད་པ་འཕྲོ་བ་དང་ཞལ་་་
མཇལ་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་འདི་ལྟར་་་་་་་
བཏབ་པོ༔ ཀྱེ་ཧོ༔ བར་ཆད་གཡུལ་ལས་རབ་བསྒྲལ༔ བྱིན་རླབས་དངོས་
གྲུབ་སྩོལ་མཛད༔ འཕགས་མ་གཞན་ལས་རྣམ་རྒྱལ༔ ཐུགས་རྗེའི་བདག་ལ་
རབ་དགོངས༔ བདག་གིས་ཟབ་གཏེར་སྤྱོད་ལ༔ ཆོས་མིན་བདུད་སྡེ་གང་་་་་
འབྱུང༔ བར་ཆད་བསལ་ཐབས་ཅི་ཡོད༔ ཟབ་གསང་སྦྱིན་མི་རུང་བའི
སྣོད་ངན་གང་དང་གང་ཡིན༔ དབྱེ་བསལ་ལག་ལེན་བརྡ་བྱང༔ ཅི་ནུས་་་་་
གསུང་བར་ཞུའོ༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་
སྐད་གསུངས་སོ༔ ཨ་ཧོ༔ ལས་དང་སྐལ་བ་ལྡན་པའི༔ རིགས་མཆོག་ནུས་
ལྡན་རྡོ་རྗེ༔ བདག་ལ་ལེགས་པར་གསོན་དང༔ སྣོད་མིན་སྡེ་ཚོགས་བཤད་་་་
དོ༔ ས་ཕྱོགས་དར་ཀྱི་ཡུལ་ན༔ དགེ་བཙུན་ཐོས་པའི་ནོར་ལྡན༔ སྐྱེས་བུ་
བཅུ་གསུམ་འབྱུང་འགྱུར༔ དེ་ལ་ཟབ་ཆོས་མ་སྦྱིན༔ མ་སྨར་ཡུལ་ཀྱི་ཕྱོགས་་
ན༔ སྐྱེས་ཆེན་རྡོ་རྗེའི་མིང་ཅན༔ བཅུ་གསུམ་བསྟན་ལ་སྤྲོ་ཡངཿ ད་སྐབས་
འདུལ་དུས་མིན་པའི༔ གསང་རྒྱ་ཟབ་མོ་བསྡམ་དགོས༔ རྔ་ཡི་ཟབ་གསང་་་་
མཛོད་འཆང༔ ཀིརྟི་ཤྭ་ར་ཀརྨ༔ སྨོན་ལོག་བདུད་སྤྲུལ་ཡིན་པས༔ རླུང་་་
ཕྱོགས་ཙམ་ཡང་མ་བསྒྲགས འཛི་ཡུལ་བོངས་ཐུང་ལུས་རྒྱས༔ ས་ར་དྷཱ་ཛ་་
ཀུ་མུད༔ སྐུ་ཡི་དགྲ་རུ་འགྱུར་སྲིད༔ དེ་ལ་ཟབ་བཅུད་མ་སྦྱིན༔ གཏེར་་་
ལྗོངས་ར་ཛའི་སྤྲུལ་པ༔ ཀིརྟི་ཕ་ལ་མ་ཎི༔ བུདྡྷཱ་མངྒ་རནྣ ཤཱ་ར་ཀུ་མུད་
བརྒྱད་པོ༔ སྨྲ་མཁས་གླེང་མོ་སྒྲོགས་ཀྱང༔ ཕྱོགས་སུ་ཉེ་བར་མ་བྱེད༔
གདམས་བཅུད་ཟུར་ཙམ་མ་སྟོན༔ རྟ་ཡུལ་རང་ཕྱོགས་འཛིན་པའི༔ ནིརྨ་་་
• 85 .



སངྒ་པ་ཤཾ ཀ་ར་དམ་སྲིས་བརླབས་པས༔ ཡང་སྙིང་ཟག་ཏུ་མ་ཤོར༔ སྡེ་
ཕྱོགས་རྫ་རྒྱུད་ཡུལ་དབུས༔ མི་དྲག་གོལ་ས་མཐོ་བ༔ ཆོ་མིན་རིག་པ་ཅོར་་་་
ཆུང༔ སྣ་ཚོགས་ཟུག་རྔུ་མང་འབྱུང༔ དེ་ལ་གདམས་ངག་མ་ཤོར༔ བདུད་་་
སྤྲུལ་ཀིརྟིའི་མིང་ལ༔ ཟབ་མོ་མཐུ་སྒྲུབ་མ་ཤོར༔ སོ་ཕུང་ཨ་ཡུའི་མིང་ལ༔
ཟབ་གསང་སྙིང་ཁྲག་མ་སྦྱིན༔ རྡོ་རྒྱུད་བྱ་ལག་ཅན་དང༔ སྤྲེལ་མགོ་མཐུ་ཡི་
མིང་འཛིན༔ བློ་གཏད་འཁྲི་ཤིང་དོར་དགོས༔ ར་ཙཱ་བཱ་སུའི་མིང་ཅན༔
ཟབ་པའི་དམ་སྲིར་འགྱུར་བས༔ བསྲུང་མའི་རྣོ་ལ་དྲངས་འཚལ༔ བཙན་་་་
དམར་པུཎའི་མིང་ལ༔ འབྲེལ་བ་ཙམ་ཡང་མ་བཞག གྲུབ་རིགས་གཏེར་་་
ཚུལ་འཆང་བའི༔ ཟོག་པོ་ཕ་ལའི་མིང་དང༔ མ་ཎི་ཤཱ་ར་དྷ་ཛ༔ ཀཱིརྟི་ཡ་ན་
བུདྡྷའི༔ མིང་ཅན་དག་ལ་རླུང་ཙམ༔ བསྒྲགས་དུ་མི་རུང་བཀའ་རྐུ
འབྲེལ་ཚད་དམྱལ་བར་འགྲོའོ༔ ཞིང་བློན་དཔོན་གྱི་ཚུལ་འཛིན༔ པུཎེ་ཀརྨ་
གཉིས་ཀྱིས༔ རང་ཡུལ་དམག་ཇག་དགྲ་ཟླས༔ མི་བདེའི་གོ་སྐབས་སྟོན་ནོ
ཏ་ར་ཨུ་པའི་སྐྱེ་རྟགས༔ ཛྭ་ལ་པ་པཾ་ཏུ་པས༔ མི་འདོད་སྣ་དགུ་འཁྲུག་སློང
སེ་ཕུང་གདུགས་དཀར་མིང་ཅན༔ མི་རྟ་བརྒྱ་རྩའི་སྲོག་གཅོད༔ སྐྱེས་ཅན་་་་
མང་པོའི་གཤེད་འགྱུར༔ ཕྱི་མ་རྡོ་རྗེའི་དམྱལ་བར༔ ཟུག་རྔུ་བཟོད་མེད་མྱོང་
དགོས༔ བར་བརྒྱུད་ག་གའི་མིང་དང༔ ཨ་བྱཱའི་མིང་འཛིན་བཅུ་གསུམ
བསྟན་ལ་འདུ་བར་མ་བྱེད༔ བྱང་ཕྱོགས་རལ་ཁུར་ཁྱུ་ནས༔ ཨ་ལགས་ཕ་ལ་
བཛྲ ཀརྨ་དྷཱ་ཛ་བིརྱ༔ ནོར་སྦྱིན་མགུ་བར་གྱིས་ལ༔ ཟབ་ཆོས་ཕྱོགས་ཙམ་
མ་སྟོན༔ ནུབ་ཕྱོགས་སྔགས་མང་ཁྲོད་ནས༔ ཨ་ལགས་གྲུབ་འབྲས་ཅན་དང
ས་ར་ལཀྵ་ཀ་ར༔ སུ་ཁ་ནི་ཛ་ཀུ་མུད༔ ཐེའུ་རང་དམ་སྲིས་བརླབ་པས
• 86 •



ཟབ་མོའི་ཆོས་གཏེར་མ་སྦྱིན༔ རྩེ་མང་ར་ཡི་ཕྱོགས་ན༔ བོན་སྐྱེས་རྫུ་འཕྲུལ་
མཐུ་ཐོབ༔ མོན་བདུད་ཤ་མགོའི་སྤྲུལ་པ༔ འབྲེལ་ཚད་དམྱལ་བར་འཕེན་ནོ༔
བར་ཆད་བདུད་རིགས་སྣ་ཚོགས༔ བསྒྲངས་ན་བསམ་གྱིས་མི་ཁྱབ༔ བཟློག་
བྱེད་སེང་ཧ་ཌཀྐི༔ རྡུལ་བརླག་རྡོ་རྗེ་ཁྲོས་པ༔ འཇོམས་མཛད་གུ་རུ་ཁྲོ་ལོད༔
གསོད་བྱེད་བསྟན་སྲུང་རྒྱ་མཚོ༔ ཐབས་མཆོག་བདུད་གཅོད་ཟབ་མོ༔ ཀུན་
གྲོལ་བརྟུལ་ཞུགས་རོ་སྙོམས༔ ཕན་བྱེད་དང་ལེན་མན་ངག༔ བསྟོད་སྨད་་་་
ཚིག་གིས་མ་བསྲེ༔ ཕྱི་ཚུལ་གཅེས་སྤྲས་བརྐྱང་ཡང༔ ནང་དོན་མན་ངག་མ་་
ཤོར༔ མ་བརྗེད་སེམས་ལ་ཟུང་དང༔ དགོས་པ་རྒྱ་ཆེན་ཡོད་དོ༔ ནུས་ལྡན་
རྡོ་རྗེའི་དགོངས་མཛོད༔ ཅེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་སྡུར་ལེན་གྱི་གཞལ་མེད་ཁང་མཛེས་ཤིང་་་་་
ཡིད་དུ་འོང་བའི་ནང་དུ་འཕགས་མ་ནགས་ཁྲོད་ལྷ་མོ་སྐུ་མདོག་མཐིང་ནག་ཞལ་
གཅིག་ཕྱག་གཉིས་སྤྱན་གསུམ་ཞི་འཛུམ་ཁྲོ་གཉེར་སྒེག་པ་དར་དང་རཏྣ་རུས་པའི་
རྒྱན་སྣ་ཚོགས་སྤྲས་པ༔ ཕྱག་གཡས་ཤིང་ལོ་དང་གཡོན་གྲི་གུག་འཛིན་ཅིང་་་་་
ཞབས་གཉིས་གར་བསྒྱུར་གྱིས་ཤ་ཟའི་གདན་ལ་རོལ་པ་འཇའ་ཟེར་སྣ་ཚོགས་་་་་
འཁྲིགས་པའི་དབུས་ན་བཞུགས་པ་དང་མཇལ་ཚེ་བདག་གིས་ཕྱག་དང་བསྐོར་བ་
མཎྜལ་ཕུལ་ལ་གསོལ་བ་འདི་ལྟར་བཏབ་བོ༔ ཀྱེ་ཧོ༔ འགྲོ་བའི་འཇིགས་་་་་
ཚོགས་གཞོམ་ཞིང༔ ཕན་བདེའི་གྲུ་ཆར་སྤེལ་བའི༔ འཕགས་མ་ནགས་ཁྲོད་
ལྷ་མོ༔ མཁྱེན་བརྩེ་ནུས་པས་རབ་དགོངས༔ བདག་གི་ཚེ་དང་ཆོས་ལ༔
བར་ཆད་ཇི་ལྟར་འབྱུང་དངཿ སྐྱོབ་བྱེད་བསྲུང་བཟློག་གང་དགོས༔ བརྡ་་་
བྱང་ཟབ་མོ་གསུང་འཚལ༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་་་་་་
• 87 •



བཅས་ཏེ་འདི་སྐད་གསུངས་སོ༔ ཨེ་མ༔ ཚོགས་སྨོན་ལས་འབྲེལ་བཟང་པོའི
འབྲས་བུ་ཡུལ་དུ་སད་པས༔ རྣལ་འབྱོར་ནུས་ལྡན་རྡོ་རྗེ༔ ལེགས་པར་བདག་
ལ་གསོན་དང༔ ཞལ་ཏ་ཚིག་གསུམ་བཤད་དོ༔ སྨུག་པོ་དུང་སོ་ཅན་གྱིས༔
སྟག་ལ་ཕྲ་མ་འགྱེད་ནས༔ མི་སྙན་སྐུ་ལ་སྒྲོགས་ཡང༔ རོ་མཉམ་བརྟུལ་་་་་
ཞུགས་དགོངས་མཛོད༔ གནམ་ས་བྱི་བའི་ཞོན་ཚེ༔ འདུ་འཛི་རྣམ་གཡེང་་་་
ཆམ་ཞོག༔ བསྙེན་བསྒྲུབ་དམ་རྒྱ་མཛད་ན༔ བར་ཆད་གཡུལ་ལས་རྣམ་རྒྱལ
གླང་དམར་རྭ་རྩེ་བརྡར་སྐབས མ་ཉེས་ཁ་ཡོག་འབྱུང་འགྱུར༔ དབང་དྲག་
ཤན་པས་བཟློག་གོ༔ ས་སྟག་ང་རོ་གཡོ་སྐབསཿ དམ་སྲི་འཇོམས་ཕྱིར་རྡོ་
རྗེའི༔ ཟབ་སྒྲུབ་འཛུག་ན་དགེའོ༔ མགྱོགས་རྩལ་རྒྱུ་བའི་སྣ་ལ༔ རེ་་་་
འབྱམས་བཟློག་པ་ཁྱུང་ནག༔ དཀར་པོའི་དབྱར་ལྔའི་སྒྲ་འབྱིན༔ ཉེ་ཕྱོགས་
དགྲ་འདྲེས་འཚེ་བས༔ མི་བདེའི་ལ་ཡོག་འདོན་ནོ༔ དེ་འཇོམས་འཆོལ་ཁྲོས་
རྒྱལ་པོ༔ ལྟོ་འགྲོས་དཀར་པོ་ཉུལ་ཚེ༔ དུག་རླངས་ཁྱི་ལ་ཕོག་འགྱུར༔ ལོ་
གྱོན་བསྙེན་སྒྲུབ་གལ་ཆེ༔ ཆུ་ལས་ཅང་ཤེས་གཡོ་ཚེ༔ ཟུག་རྡུ་སྣ་ཚོགས་་་་་
འབྱུང་ངོ༔ བཟློག་བྱེད་དྲག་མོ་མཆེད་གསུམ༔ རླན་ལ་གཡང་མོ་ལུག་རོལ༔
ཁ་ཏས་སྒྲ་ངན་འབྱིན་ཞིང༔ ཕོ་ཕོ་ཇག་གིས་བསུ་འོ༔ བཟློག་བསྒྱུར་མ་མོ་་་
བཅུ་གཉིས༔ ཡལ་གེའི་རི་དྭགས་རྩེ་སྐབས གླང་ལ་དུག་མདའ་ཕོག་སྲིད
འཇོམས་བྱེད་རྟ་མགྲིན་ནག་པོ༔ ཞག་བརྒྱར་བསྙེན་སྒྲུབ་དམ་བཅའ༔
འཕུར་ལྡང་ཤིང་ལ་བརྟེན་ཚེ༔ ཁུ་བྱུག་རོ་གའི་དྲག་གཟིརཿ བདུད་གཅོད་་་
ཟབ་མོས་བཟློག་བསྒྱུར༔ དུར་ཟུག་གཉིས་ཀྱི་ལང་ཚོར༔ མ་ངེས་བརྟུལ་་་་་
ཞུགས་སྐྱོངས་ཤོག༔ ཟབ་མོའི་གནད་དོན་བསྒོམ་ན༔ བདེ་སྐྱིད་ཉི་མ་འཆར་
• 88 •



རོ༔ མཆེ་ལྡན་རྭ་གཉིས་འགྲོགས་ཚེ༔ བསྲུང་རིམ་ཐུགས་སྒྲུབ་ཆེན་མོ༔ ལྷ་
གསོལ་གདུགས་དཀར་ཁྲི་བཟློག༔ བཀྲ་བ་རྣ་རིང་སྡེབ་ཚེ༔ བྱད་ཕུར་གཡུལ་
ངོ་འཁྲུག་ནས༔ ནད་མཁོན་ཇག་ཆོམ་མང་འབྱུངཿ བཟློག་བསྒྱུར་སེང་ཧ་་་
ཊཱཀྐི༔ བསྲུང་རིམ་བཛྲ་པ་ཎི༔ རྐྱེན་སེལ་མ་ཧཱ་གུ་རུ༔ མཆོད་སྒྲུབ་དམར་
པོ་ལྷ་གསུམ༔ སྐད་དང་མིག་ཚོར་འགྲོགས་སྐབས༔ ཆོས་བརྒྱད་བསླུ་བ་་་་་
འབྱུང་ངོ༔ ཆགས་སྡང་རྩོད་པའི་འཕྲུལ་འགྱེད༔ གཡོ་བ་དེ་དག་བཟློག་བྱེད༔
གུ་རུ་ཞི་བ་ཉིད་དང༔ འཆོལ་ཁྲོས་བདེ་ཆེན་རྒྱལ་མོར༔ ག་ཎ་ཙཀྲ་འབུམ་་་
ཕྲག རེ་རེའི་བརྔན་པ་གཏོང་ཞིང༔ སུན་བཟློག་རྫོང་ཆེན་བཏང་ན
བདེ་ལེགས་འབྲས་བུ་འབྱུང་ངོ༔ མགྱོགས་ཕྱིར་གྲོས་ཁ་སྡེབ་ཚེ ར་ཙའི་རྐྱེན་
སྣང་ཆེ་འབྱུངཿ བཟློག་བྱེད་གུ་རུ་དྲག་པོའི༔ སྒྲུབ་པ་ཆེན་པོའི་ཞལ་ཕྱེ
རྩལ་གཤོག་གཡོ་ལྡིང་བྱེད་དུས དགོན་གནས་མང་པོ་འཛུགས་འདོད༔ བློ་
སྣ་ཟད་མེད་ཤར་ཡང༔ དམ་བཅའ་དགོས་མེད་དྲན་འཚལ༔ ཟབ་ལམ་ཕག་
མོའི་བསྙེན་སྒྲུབ༔ གཡེལ་མེད་གནད་ལ་སྦྱོར་འཚལ༔ མཆེ་བ་འཁོར་ལོའི་སྣ་
ལ༔ ནང་གཡེན་དགེ་འདུན་འཁྲུག་པའི༔ མི་བདེའི་ལ་ཡོག་འུར་ཟིང༔ སྣ་
ཚོགས་འཇོམས་བྱེད་དྲག་བསྒྲུབ༔ དམར་ནག་མེ་ཕྲེང་གཏད་འཚལ༔ དབྱེན་
བསྡུམ་མཆོད་རྟེན་བཞེངས་སོ༔ སྡེར་མིག་ཟུང་གིས་འཁྱུད་ཚེ༔ འཇའ་ལྔའི་
མདངས་ཀྱི་ལྷོ་མོན༔ མི་མིན་མཁའ་འགྲོའི་ཞིང་དུ༔ བསུ་ནས་དགའ་སྟོན་་་་
བྱེད་འགྲོ༔ སྲུང་རིམ་སུན་བཟློག་གལ་ཆེ༔ འཛུམ་དྲུག་མཆོང་རྩལ་མགྱོགས་
སྡེབ༔ དེ་སྐབས་འོ་སྣོད་ཁྲག་བསྐྱིལ༔ གླང་ཆེན་རབ་འབོགས་ཁྲི་དང༔ ཡི་
གེ་བརྒྱ་པ་བྱེ་བ༔ ས་ཏྭ་དུང་ཕྱིར་བསྒྲུངས་ན༔ གེགས་སྣང་ངོ་ལས་བརྒལ་་་
• 89 •



འགྱུར༔ ཤིང་ཕོ་འབྲུག་གི་མཇུག་ཏུ༔ དཔའ་བོ་འགྲོ་བའི་ཉི་མ༔ རྔ་ཡབ་
གླིང་ལ་བསུ་འགྲོ༔ མགོ་རྨོངས་སེམས་ཅན་ཉམ་ཐག དེ་རྗེས་རིགས་སྲས་་་
གཉིས་ཀྱི མཛད་སྤྱོད་ཡབ་ཀྱི་རྗེས་སྐྱོངས བསྟན་པའི་རྒུད་པ་བསལ་ནས༔
ཕ་གཅིག་པད་འབྱུང་དྲུང་དུ༔ འབྱོན་འགྱུར་ཡིད་གཉིས་མེད་དོ༔ མ་བརྗེད་
ནུས་ལྡན་རྡོ་རྗེ དགོས་པ་རྒྱ་ཆེན་ཡོད་དོ༔ དབྱེ་བསལ་སྲུང་རིམ་ཐབས་ལ༔
མ་འདའ་སྙིང་གི་བུ་ཆེན༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་མུ་ཏིག་གི་གཞལ་མེད་ཁང་མཛེས་ཤིང་ཡིད་
དུ་འོང་བའི་ནང་དུ་འཕགས་མ་འཇིག་རྟེན་གསུམ་རྒྱལ་སྐུ་མདོག་དམར་སེར་ཞལ་
གཅིག་ཕྱག་གཉིས་སྤྱན་གསུམ་མཛེས་འཛུམ་ཅུང་ཟད་ཁྲོ་ཉམས་ཆགས་པ་དར་་་་་
དང་རིན་པོ་ཆེའི་རྒྱན་བཅུ་གསུམ་དང་མེ་ཏོག་གི་དོ་ཤལ་མཛེས་པ༔ ཕྱག་་་་་
གཡས་བེ་ཅོན་དང་གཡོན་པས་རྒྱལ་མཚན་འཛིན་ཅིང་ཞབས་གཉིས་གར་བསྒྱུར་
གྱིས་བྱ་ཀ་ལ་པང་ཀའི་ཁྲི་ལ་རོལ་པ་འཇའ་ཟེར་ཐིག་ལེ་འཁྲིགས་པའི་དབུས་ན་་་་
བཞུགས་པ་དང་མཇལ་ཚེ་བདག་གིས་ཕྱག་དང་མཎྜལ་སྔོན་དུ་བཏང་ནས་ཞུས་་་
པ༔ ཀྱེ་ཧོ༔ སྲིད་གསུམ་གཡུལ་ལས་རབ་རྒྱལ༔ འདོད་རྒུའི་གྲུ་ཆར་འབེབ་
ཅིང༔ འཕགས་མ་འཇིག་རྟེན་གསུམ་རྒྱལ༔ མཁྱེན་བརྩེས་བདག་ལ་དགོངས་
མཛོད༔ སྲིད་པའི་ལེགས་ཉེས་སྣ་ཚོགས༔ གང་འབྱུང་འགྲོ་བའི་བདེ་སྐྱིད
གསུང་བའི་བཀའ་དྲིན་སྩོལ་ལགས༔ ཞེས་ཞུས་ཚེ་འཕགས་མའི་ཞལ་འཛུམ་པ་
དང་བཅས་པའི་སྒོ་ནས་འདི་སྐད་གསུངས་སོ༔ ཀྱེ་ཧོ༔ ཐབས་དང་ཐུགས་རྗེ་
ཟབ་མོས༔ འགྲོ་བ་གང་འདུལ་ཆོས་སྟོན༔ གདུལ་བྱ་བརྩེ་བས་སྐྱོངས་མཛད
ནུས་ལྡན་རྡོ་རྗེ་གསོན་དངཿ སྣ་ཚོགས་འགྲོ་བའི་ལེགས་ཉེས༔ བཤད་ན་་་་་
• 90 •



བསྒྲངས་མཐའ་མེད་དོ༔ འོན་ཀྱང་མདོ་ཙམ་སྨྲའོ༔ ཤར་ཕྱོགས་སེང་ལྡིང་་་
ནགས་ཀློང༔ རྒྱ་སྟག་དམར་པོའི་མཆོང་རྩལ༔ ལྷོ་རྒྱུད་རྐྱང་ལ་བསྟན་ནས
ང་རོའི་སྒྲ་ཆེན་འབྱིན་ནོ༔ མི་བདེའི་ཁྲག་ཆར་སློང་སྐད༔ བྱང་རོང་རལ་་་་་
ཁུར་ཁྱུ་ལ༔ སྡིག་པའི་ཚང་ཁང་བཅས་ཏེ༔ མགུལ་གྱི་ཕྲེང་བ་བསྒྲུངས་སྲིད
མི་མཛེས་སྐད་ངན་འབྱིན་ནོ༔ ནུབ་ཕྱོགས་རྨ་བྱའི་ཟློས་གར༔ འཇའ་འཁྱིལ་
མཁའ་ལ་ཡལ་འགྲོ༔ གོས་སྔོན་མུ་ཁུའི་སྡེ་ཡིས༔ ལྷ་ལྡན་བཅོམ་ལ་ཆས་སྲིད
མེ་ཡི་ངད་པ་གཡོ་སྐབས༔ སྣང་མཐས་སྐྱོ་ལ་ཅི་ཆ༔ ལྷོ་ཕྱོགས་གཅན་གཟན་
ངར་མའི༔ མཆེ་བ་ཀུན་ལ་ངོམ་ཡོང༔ ཚེ་ཟད་ར་སྡེའི་དཔུང་འཇོམས༔
འོན་ཀྱང་ཁོ་རང་དུག་མདས༔ དབྱིངས་སུ་སྡུད་ལ་ཆ་མེད༔ ཤར་ལྷོའི་སྤྲེའུའི་
རྩེད་མོ༔ འཇང་གི་ཡུལ་ལ་བསྒྱུར་འགྲོ མི་རྗེ་གསུམ་གྱིས་ས་བོར༔ དགེ་
ལ་སྐྱབས་སུ་ཆས་འགྲོ༔ ལྷོ་ནུབ་གླག་མོའི་གཤོག་དྲུག ཀེ་ལ་རྣམ་པར་་་་་
ངོམས་ཚེ༔ དར་ཐག་ལ་ཐོད་ཡལ་ནསཿ མཁའ་ལས་ཁྲག་མདའ་འབེབས་སོ༔
མི་བདེའི་ནད་ཡམ་གོ་འཁྲུག༔ ནུབ་བྱང་གཅན་སྤྱང་ཁྱུ་ཡིས༔ སེར་བོའི་བླ་་
ཟོག་འཕྲོག་ནས༔ ཡུལ་ལྷའི་འཁྲུག་རྩོད་ལྡང་སྟེ༔ རྗིད་པའི་གོས་དཀར་་་་་
བསྐོན་ཞིང༔ འདའ་མེད་ལྕགས་གྱིས་བསྡམ་འགུམ༔ བྱང་ཤར་བ་དན་ནག་
པོ༔ དུས་དྲུག་ས་ལ་བརྡབ་ནས༔ སྲིད་པའི་ལེགས་ཉེས་མང་འབྱུང༔ རྒུད་
པ་སྣ་ཚོགས་ཡང་ཡངཿ སྟོད་ནས་གངས་སེང་དཀར་མོའི༔ གཡུ་རལ་ཕྱོགས་
སུ་དཀྲུགས་ལ༔ མདངས་ལྔའི་བ་དན་ཡལ་འགྲོ༔ རྟ་བདུན་ལྕགས་མ་་་་
འགེབ་ཅིང༔ གསལ་བྱེད་མུན་པའི་བསྒྲིབ་འགྱུར༔ སྨད་ནས་ཁྲོ་ཡི་རིལ་བུ
ས་ཁམས་འབྱུང་བ་གཡོ་ཚེ གསེར་ལ་ལེགས་ཉེས་སྟོན་ནོ༔ ཤ་བའི་རུ་རྩེ་་་
• 91 •



བརྡར་ནས༔ འགོ་ཡི་ལན་ཚྭ་ཞུ་ལ༔ སྲིན་པོའི་ས་འཛིན་བྱས་ནས༔ གསོད་
གཅོད་ཤན་པའི་ལས་འགྱུརཿ ཨ་ཡུལ་དུག་གི་ཤིང་སྐྱེ༔ སེན་མོ་ལྕགས་ཀྱུ་རྣོ་
བས༔ རཱ་ཛའི་ཡུལ་མཁར་བཅོམ་ཏེ༔ རང་སྲིད་མིང་མེད་བྱེད་འགྱུར༔
སབ་ཏ་མེ་རླུང་འཚུབས་མས༔ འཇིག་རྟེན་རྒུད་པ་སློང་ནས༔ ངེས་མེད་ནད་
ཡམ་འཁྲུགས་ལ༔ སུམ་འགྱུར་མཁའ་ལ་ཡལ་འགྲོ༔ གླང་པོའི་གདོང་གི་སྣ་་་
ལ༔ ལྕགས་ཀྱི་སྤུ་གྲི་འཁོར་ནས༔ སྡུག་བསྔལ་རྩོད་པའི་ངད་ལྡང༔ བདེ་་
མཆོག་དཔལ་ལས་སྐྱོབས་སྲིད༔ རཱ་བཞིའི་མུན་གླིང་འགའ་ལ༔ སྨོན་ལོག་་་་
བདུད་སྤྲུལ་བུ་ཡིས༔ སྐབས་ཐོག་མི་བདེའི་ལ་ཡོག༔ འབྱུང་འགྱུར་སྲིད་པའི་
ལེགས་ཉེས༔ མ་ངེས་སྣ་ཚོགས་འཁྲུག་སློང༔ མཚོ་ཆེན་སྔོན་མོའི་འདབས་སུ
ར་ཙས་བརླབ་པའི་སྐྱེས་བུ༔ བཅུ་གསུམ་ཡུལ་གྱི་སྲི་རུ༔ ལྡང་ནས་དུག་་་་་་
གཟེར་སློང་འགྱུར༔ གསེར་ཐག་ལྷ་ཡིས་བསུ་ཡོང༔ ཀླ་ཀློའི་རྫས་སྔགས་སྦྱོར་
བས༔ ཆོ་རོལ་སྣ་ཚོགས་བསྒྱུར་བ༔ བདུད་ཀྱིས་བརླབ་པ་མིན་ནམ༔ སྒང་
བཞིའི་འཛེར་སོ་རེ་ལ༔ བསེ་མོའི་དུག་གཡོས་འཕྲུལ་ནས༔ མངལ་ཁྲག་་་་་
འབྱུང་བའི་ལ་ཡོག མི་བདེའི་གོ་སྐབས་འཕྲུལ་འགྱུརཿ རེ་འབྱམས་སྲིན་་་་
བུས་བསྐོར་ནས༔ དམར་གཡོས་སྡིག་ལས་འགྱེད་ཅིང༔ སེམས་ཅན་མགོ་་་་
བསྐོར་ཐབས་མང༔ འབྲེལ་ཚད་དམྱལ་བར་འཕེན་པའི༔ དེ་འདྲའི་ལས་ལ་
མ་ཞུགས༔ གསེར་ལྗོངས་མི་རྗེ་གསུམ་གྱིས༔ རང་སྲིད་ཆས་ལ་གནོད་པའི༔
བྱ་བ་ལེགས་ཉེས་སྣ་དགུ༔ མི་འདོད་མི་འཚམས་སྟོན་ནོ༔ གདུང་འཛིན་དྷརྨ་
པཱ་ལ༔ རེ་ཞིག་དམ་སྲིས་བརླབས་ན༔ སྔོན་མོ་མཚོ་དཀྲུགས་རྡུབ་སྲིད༔ རྔ་
ཕྱོགས་སྦྲུལ་མགོའི་ལས་ཀྱིས༔ ལྔ་སྟོང་ཁྲག་གི་འདམ་ལ༔ མགོ་རྨོངས་ཨ་ཐང་
• 92 •
་



ཆད་ནས༔ ཟུག་རྔུ་ཡ་མ་བརླའོ༔ རྨ་བྱའི་ཟློས་གར་བསྒྱུར་ནསཿ ཀླུ་ཡི་་་
ཚང་ཁང་དཀྲུགས་ཏེ༔ སྡེ་གསུམ་ཕུང་ཐབས་བརྩམ་ཞིང༔ མནར་མེད་་་་་
གནས་སུ་ཡ་ང༔ གྲུབ་མིན་ཧ་ལ་མ་དྷུ ཉག་གི་ཕྱོགས་ནས་འབྱུང་ལ༔ སྡེ་
བརྒྱད་དབང་དུ་བསྡུས་ཏེ༔ འཐབ་མོ་དམག་ལ་གཟད་དོ༔ ཆོས་མིན་གཡུལ་
གྱི་སྒོ་འཕར༔ སྐྱེ་བོའི་མོ་གཟུགས་སྟོན་ཞིང༔ བུད་མེད་ཕོ་ལས་བརྩམ་པ༔
བནྡྷེས་སྔགས་སྤྱོད་བརྐྱང་བ༔ སྔགས་ནག་གྲོང་ཡུལ་འགྲིམས་པ༔ སྔར་མིན་
ཆོ་རིགས་སྣ་ཚོགས༔ གར་བསྒྱུར་སྙིགས་མའི་རང་མཚང༔ སྟོན་པའི་ངོ་མི་་
མཚར་རོ༔ དགེ་སྤྱོད་སྡིག་འདོར་མཛད་སྤྱོད༔ བརྐྱང་ན་ངོ་མཚར་ཆེ་ལགས༔
མ་བརྗེད་ནུས་ལྡན་རྡོ་རྗེ དགོས་པ་རྒྱ་ཆེན་ཡོད་ལགས༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་ཟངས་ཀྱི་གཞལ་མེད་ཁང་མཛེས་ཤིང་ཡིད་་
དུ་འོང་བའི་ནང་དུ་འཕགས་མ་ནོར་སྟེར་ལྷ་མོ་སྐུ་མདོག་གསེར་བཙོ་མ་ལྟ་བུ་ཞལ་
གཅིག་ཕྱག་གཉིས་འཛུམ་གཉེར་ཞི་ཚུལ་ཆགས་པ་དར་དང་རཏྣ་རིན་པོ་ཆེའི་རྒྱན་
དང་ནོར་བུའི་དོ་ཤར་འཕྱང་བ༔ འཇའ་ཤམ་དང་ཉི་མའི་ཐོད་གདེངས་བཀྲག་
འབར་བའི་མཛེས་པ༔ ཕྱག་གཡས་གཏེར་བུམ་དང་གཡོན་འབྲས་སྙེ་བསྣམས་
ཤིང་ཞབས་གཉིས་གར་བསྒྱུར་གྱིས་འདོད་འཇོའི་བ་དཀར་གྱི་ཁྲི་ལ་རོལ་པ་འཇའ་
འོད་ཟེར་གསུམ་མུ་མེད་པ་འཕྲོ་བ་ཞིག་དང་ཞལ་མཇལ་ཚེ་བདག་གིས་ཕྱག་དང་
མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་ཧོ༔ འགྲོ་བའི་རེ་འདོད་་་་
སྐོངས་ཤིང༔ དངོས་གྲུབ་མ་ལུས་རྩོལ་བའི༔ འཕགས་མ་ནོར་སྟེར་ལྷ་མོ༔
མཁྱེན་བརྩེ་ནུས་པས་དགོངས་མཛོད༔ སྦས་ཡུལ་གསེར་གྱི་ཡུལ་གྲུ གནས་
སྐབས་མཐའ་དམག་དབེན་ཡང༔ དེ་ཚུལ་རྟག་དང་མི་རྟག སྲུང་བཟློག་་་
Oto
• 93 •



，
རིམ་གྲོ་གང་དགོས༔ བརྡ་བྱང་ལུང་བསྟན་གསུང་འཚལ༔ ཞེས་ཞུས་ཚེ་་་་་
འཕགས་མའི་ཞལ་འཛུམ་པ་དང་བཅས་ནས་འདི་སྐད་གསུངས་སོ༔ ཨེ་མ༔
ལས་དང་སྨོན་ལམ་བཟང་པོས༔ ཟབ་མོའི་གཏེར་ལ་དབང་བའི༔ རིགས་་་་
མཆོག་ནུས་ལྡན་རྡོ་རྗེ༔ མ་ཡེངས་ལེགས་པར་གསོན་དང༔ རྟེན་འབྲེལ་བརྡ་
ཚིག་བཤད་དོ༔ སྦས་གནས་གསེར་གྱི་ཡུལ་གྲུ༔ འཕགས་པའི་སྨོན་ལམ་མཐུ་
དང༔ སྲུང་མའི་སྟོབས་ཀྱིས་རེ་ཞིག དམག་ཇག་མཐའ་མའི་དབེན་ཡང༔
ད་ནི་ལྟ་སྤྱོད་ངན་ནོ༔ ཕས་ཟེར་བུ་ཡིས་མི་ཉན༔ ཉེ་བ་ཕན་ཚུན་འཐབ་་་་
མཁོན༔ བཙུན་པའི་གོས་ནག་བསྒོ་ཞིང༔ མི་སྐྱའི་དམར་མདོག་འཆང་ངོ༔
བུད་མེད་དམར་ལས་བྱེད་ལ༔ སྐྱེས་པའི་ལྟག་སྐྲ་འཕྱང་བ༔ དམག་ཆོམས་་་
ཇག་ལས་འགྱེད་ཅིང༔ ཕྱོགས་བཅུའི་དགེ་འདུན་དཀོར་འཕྲོག སྒྲུབ་པ་་་་
གཉེན་པོའི་འབྲས་བཅོམ༔ དགེ་བཙུན་སྔགས་པའི་ནོར་རྐུ༔ ལྕི་བའི་ཟས་་་་
ངན་དེ་ཟ༔ སྡེ་འཁྲུགས་ནང་དམེ་འགྱེད་ཅིང༔ བཙུན་མ་ལུས་རྒྱས་ནས་་་་་
གསོད༔ དགེ་བཙུན་གྲི་རུ་འགུམ་མོ༔ གཅོད་པ་རོ་བཤར་གོལ་འགྱུར
སྔགས་པ་གྲོང་ཆོག་འདྲེ་བརྡུང༔ བླ་སྤྲུལ་དམེ་གཞི་བཅའ་བ༔ བྱ་བཏང་ཆོས་
བརྒྱད་མང་བ༔ ཕ་སྤུན་ནང་འཐབ་མཚོན་འདེབས༔ བཤས་ལུག་གྲངས་་་་
མེད་ཕབ་ནས༔ ཤ་ཁྲག་གསེར་ལྟར་ཉོ་ཚོང༔ སྡིག་པའི་ཟས་གོས་བྱེད་དོ༔
གཡོ་སྒྱུ་བསླུ་སེམས་ཁོ་ནས༔ ངང་ལ་དུས་འདའ་རྣམ་གཡེང༔ སྔར་མེད་་་་་
གསར་ཁྲིམས་འཛུགས་ནས༔ ལྷ་སྲུང་གཡེལ་བའི་དུས་འབྱུང༔ རྗེ་ལ་་་་་་
འབངས་ཀྱིས་བརྡོའོ༔ རྒྱུ་འབྲས་དྲང་པོར་མི་སྟོན༔ ཁ་ཞེན་ཚོད་ལ་བལྟ་་་་
སྐབས༔ དྲང་བདེན་འཇམ་དུལ་ཆེ་ན༔ ཀུན་སྣང་དམོད་བོར་བཙན་་་་་་
• 94 •



འཛུགས༔ ཁྲེལ་མེད་ལང་ལ་ཤོར་ན༔ ཐམས་ཅད་ཡ་རབ་བརྗོད་འདུག
དེ་ཡི་རྗེས་སུ་འབྲང་ངོ༔ བདུད་ཀྱི་རྟ་ཕོ་འཕྲོག་ལ བཙན་གཤེད་བླ་ཟོག་རྐུ་
ཞིང༔ སྔོན་མོའི་ཚང་ཁང་དཀྲུག་འགྱུར༔ བྱ་བ་དེ་འདྲ་བརྩམ་ན༔ ལྷ་སྲུང་
བྱིན་རླབས་ཡལ་ལོ༔ དམ་ཅན་ནུས་མཐུ་ཉམས་འགྱུར༔ ཡུལ་ལྷའི་རྣོ་ནུས་་་
རྡུལ་ཏེ༔ མི་འདོད་སྣ་དགུ་འབྱུང་ངོ༔ རྒྱ་འདྲེའི་ངད་རླངས་རབ་གཡོ༔
ནམ་མཁའ་དམར་ནག་སྤྲིན་འཁྲུགས༔ ས་གཞིར་ནད་ཡམ་རབ་འཕྲོ༔ བར་
སྣང་ཐོག་སེར་གུར་འཁྲིགས༔ འབྱུང་ལྔའི་བརྡ་བསྣོལ་རྩུབ་འགྱུར མཐའ་་
མི་དབུས་སུ་འཕྱུར་རོ༔ ཆོས་མཛད་སྐྱེས་བུ་ཀུན་གཤེགས༔ བཀྲ་མི་ཤེས་པའི་
ལྟས་མཚན༔ བོད་ཡུལ་ཐམས་ཅད་ཁྱབ་འགྲོ༔ རཱ་ཛ་བསེ་མོའི་ཡུལ་འཛིན༔
ཤི་ཚད་འདྲེ་རུ་འགྱུར་རོ༔ གསོན་རྣམས་སྲིན་པོ་དངོས་འདྲ༔ སྐྱིད་པའི་ཉི་་
མ་ནུབ་འགྲོ༔ སྡུག་བསྔལ་མང་པོ་འཁྲུག་འགྱུར༔ དེ་དག་བསལ་བར་འདོད་
ན༔ ཡུལ་གྱི་རྗེ་བོ་རྣམས་ཀྱིས༔ ཁྲིམས་སྲུང་བྱ་ལས་གཙང་མ ཆོས་སྤྱོད་
དམ་ཚིག་སྡོམ་འཛིན༔ རྐུ་རྒྱ་ཇག་ཁྲིམས་ཟབ་མོ༔ དམག་འཁྲུག་གཡུལ་ལས་
ཀུན་སྤང༔ རི་རྒྱ་ཀློང་རྒྱ་བསྡམ་ཞིང༔ དགེ་བཅུ་རྟག་པར་སྤྱོད་དོ༔ སྲོག་
གཅོད་སྤང་ལ་བཤས་ཚོང༔ དོར་ནས་སྲོག་བསླུ་འབད་དགོས༔ མི་སྐྱ་ཕོ་མོ་་་
ཡོངས་ཀྱི༔ སྔགས་ཀྱི་ཆ་ལུགས་འཛིན་ཅིང༔ བདེན་དྲངས་སྤྱོད་པ་བསྐྱངས་
ལ༔ བཟླས་བརྗོད་དགེ་བར་བརྩོན་དགོས༔ ལྷ་སྲུང་མ་ཧཱ་ཀ་ལ༔ ཁྲི་གསོལ་
སྙིགས་དུས་སྐྱོབས་པའི༔ ལྷ་ལྔ་ལས་ཀྱི་ཕོ་ཉར༔ ཅི་འགྲུབ་ཡང་ཡང་གསོལ་་
འདེབས༔ བསངས་གསོལ་རླུང་རྟ་གྲངས་ལྡན༔ འབྱུང་པོ་གསུར་དང་ཆར་་་
བུས༔ བརྔན་པ་རྒྱ་ཆེན་གཏོང་ངོ༔ བཛྲ་གུ་རུའི་དར་མདུང༔ ཕྱོགས་་་་
• 95 •



མདོག་རི་ལ་ཕྱིར་རོ༔ ས་མདོའི་དམ་སྲིའི་མགོ་ལ༔ བདུད་འདུལ་ཐུགས་རྟེན་
རབ་བཞེངསཿ ར་ཙ་ཉུལ་བའི་ལམ་ལ༔ པདྨ་བཀའ་ཡི་ཐང་ཡིག གུ་རུའི་
སྐུ་གཟུགས་བཅས་ཏེ༔ ལེགས་པར་ཡོངས་སུ་བརྩམ་མོ༔ ས་མདོའི་འདྲེ་སྲི་རྒྱུ་
སརཿ བདུད་འདུལ་འབར་བའི་གཞུང་བསྲེངས༔ དམ་སྲི་མནན་བསྐྲད་་་་་་
བརྩམ་མོ༔ དགོན་གནས་འདུས་སྡེ་རྒྱ་མཚོས༔ རྡོ་རྗེའི་རྫོང་ཆེན་ཞལ་ཕྱེ
བསྙེན་སྒྲུབ་ཚད་དུ་འཁྱོལ་ཞིང༔ བསྲུང་གསོལ་ཟབ་མོར་རབ་བརྩོན༔ ཡ་་་
རབ་ལྷ་རིགས་རྣམས་ཀྱིས༔ ཕ་མྱེས་བརྒྱུད་པའི་ཕྱག་བཞེསཿ ནུབ་མེད་་་་
བཟང་པོར་བརྩོན་ན༔ རེ་ཞིག་རྐྱེན་ལས་རྒྱལ་འགྱུར གནད་གསང་ཟབ་མོ་
དེ་དག༔ མ་བརྗེད་ཐུགས་ལ་བརྟེན་དངཿ དགོས་ཆེད་ཟབ་མོ་ཡོད་དོ
རིགས་མཆོག་ནུས་ལྡན་འདུས་རྩལ༔ ཞེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་ཨིནྡྲ་ནི་ལ་ལས་གྲུབ་པའི་གཞལ་མེད་ཁང་་་་
མཛེས་ཤིང་ཡིད་དུ་འོང་བའི་ནང་དུ་འཕགས་མ་བཀྲ་ཤིས་དོན་བྱེད་སྐུ་མདོག་་་་
དཀར་གསལ་ཞལ་གཅིག་ཕྱག་གཉིས་མཛེས་འཛུམ་བལྟ་བའི་ཆོག་མི་ཤེས་པ་དར་
དང་རཏྣ་རིན་པོ་ཆེའི་རྒྱན་སྣ་ཚོགས་འཕྱང་བ་མེ་ཏོག་མནྡ་ར་བའི་རྒྱུན་མཛེས་་་་་
ཤིང༔ ཕྱག་གཡས་མེ་ཏོག་འཐོར་ལ་གཡོན་བཀྲ་ཤིས་དུང་དཀར་འཛིན་པ་་་་་
ཞབས་གཉིས་གར་བསྒྱུར་གྱིས་ཅང་ཤེས་དཀར་པོའི་ཁྲི་ལ་རོལ་པ་འཇའ་ཟེར་སྣ་
ཚོགས་འཁྲིགས་པའི་དབུས་ན་བཞུགས་པ་དང་མཇལ་ཚེ་བདག་གིས་ཕྱག་དང་་་་
མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་མ༔ བདེ་སྐྱིད་ལང་ཚོ་་་་
འབེབས་ཤིང༔ འདོད་དགུའི་གྲུ་ཆར་སྩོལ་བའི༔ འཕགས་མ་བཀྲ་ཤིས་དོན་
བྱེད༔ མཁྱེན་བརྩེས་བདག་ལ་དགོངས་མཛོད༔ བདག་གི་འདབས་སུ་འབྱོར་
• 96 •



བའི སྐྱེས་བུ་ཤེས་རབ་ཐོག་མེད༔ སྐྱེ་རྟགས་ཕྲེང་བ་ཇི་ལྟར༔ བར་ཆད་
ཡོད་མེད་བསལ་ཐབས༔ བརྡ་ལུང་ཞལ་བྱང་གསུང་མཛོད༔ ཅེས་ཞུས་ཚེ་་་
འཕགས་མའི་ཞལ་འཛུམ་པ་དང་བཅས་ནས་འདི་སྐད་གསུངས་སོ༔ ཀྱེ་ཧོ
སྔོན་སྨོན་ལས་དང་རྟེན་འབྲེལ༔ བཟང་པོའི་འབྲས་བུ་དུས་སད༔ རྣལ་་་་་
འབྱོར་ནུས་ལྡན་རྡོ་རྗེ༔ མ་ཡེངས་ལེགས་པར་གསོན་དངཿ བརྡ་བྱང་ཞལ་ཏ་
ཚིག་གསུམ༔ ངེས་པར་བཤད་དོ་ཟུང་ཤིག སྐྱེ་དང་ཚེ་རབས་བསམ་ཡས
བསྒྲངས་ན་ཟད་མཐའ་མེད་དོ༔ མདོ་ཙམ་ཁྱོད་ལ་བཤད་དོ༔ གུ་རུ་པདྨའི་་
ཞབས་དྲུང༔ འཁོད་པའི་ལྷ་ལྕམ་པདྨ༔ མི་འཚམས་ཚེ་དུས་བྱས་སོ༔ སྔོན་
སྨོན་རྟེན་འབྲེལ་བཟང་པོས༔ འཁོར་བ་མཐའ་ཅན་གྱུར་ཏོ༔ ལས་སྒྲིབ་རེ་་་
འགའ་སྦྱངས་ཕྱིར༔ ཡར་ལུང་ཀོང་པོའི་ས་འཚམས༔ མདོག་སྡུག་བུ་མོ་བཅོ་
ལཿ ཀུ་ཀུ་སྨད་འདྲད་གསུམ་མོ༔ དེ་རྗེས་མདོག་གཟུགས་སྡུག་ཚུལ༔ ཉང་
རལ་མཆོག་གིས་རྗེས་ཟིན༔ དེ་ནས་སྐྱེ་གསུམ་བརྒྱུད་རྗེས༔ བུ་མོ་སྤྲེའུ་ལོ་པ༔
ཤེས་རབ་རྩལ་སྒོ་འགགས་མེད༔ ཆོས་དབང་ཉིད་ཀྱིས་རྗེས་སུ འཛིན་ལ་་་
བྱིན་གྱིས་བརླབས་སོ༔ དེ་རྗེས་པདྨ་ལས་འབྲེལ༔ ཟབ་མོའི་ཕ་གཏེར་འཕྲད་
ཀྱང༔ འགྲོ་དོན་གང་ཡང་མ་འབྱུང༔ དེ་འཕོས་ཆོས་ཀྱི་ཉི་མ༔ དྲི་མེད་་་་
འོད་ཟེར་བྱོན་ནས༔ སྙིང་པོའི་ཆོས་འཁོར་བསྐོར་འགྱུར༔ དེ་རྗེས་རིན་ཆེན་
གླིང་པས༔ ཟབ་གསང་བསྒོ་སྐལ་གསུམ་རྙེད༔ དེ་རྗེས་པདྨ་གླིང་པས༔
འབྲེལ་ཚད་རྔ་ཡབ་རིར་འགོད༔ དེ་རྗེས་ཀློང་ཡངས་རྡོ་རྗེ༔ ཟབ་མོའི་ཆོས་
གཏེར་འཕྲད་འགྱུར༔ འགྲོ་དོན་བསམ་མི་ཁྱབ་པོ༔ དེ་རྗེས་དྲིན་ཆེན་བཟང་
པོ༔ སྔགས་འཆང་པྲཛྙཱ་རསྨི མཐུ་སྟོབས་བུདྡྷཱ་མངྒ༔ རྩལ་རྒོད་ར་ག་རསྨི
• 97 •



བློ་བཟང་བཟོད་པ་རྒྱལ་མཚན༔ ཆོས་བྱེད་སུརྱ་སིདྷི༔ དབང་ཆེན་དགྱེས་་་་
རབ་རྡོ་རྗེ གཞན་ཡང་བསམ་མི་ཁྱབ་པོ༔ དེ་རྗེས་གསང་སྔགས་རྡོ་རྗེ
པདྨ་འགྲོ་འདུལ་གླིང་པས༔ འབྲེལ་ཚད་རྔ་ཡབ་ཞིང་བཀོད༔ ཟབ་གསང་་་་
རྫོགས་པ་ཆེན་པོའི༔ བསྟན་པའི་སྒྲོན་མེ་རབ་སྦར༔ དེ་རྗེས་ལི་ཡུལ་ཆུ་ཤོད༔
བློན་ཆེན་ལཀྵི་ཀ་རཿ ཀོང་ཕྱོགས་པུར་ཎེ་བཛྲ བྱང་རོང་སྔགས་སྐྱེས་ཛྙཱ་ན༔
སྙི་ཡུལ་ཕ་ལ་མཁས་གྲུབ༔ ཞིང་འདིར་ཤེས་རབ་ཐོག་མེད༔ ཐུགས་དགོངས་
ལྟ་བ་མཐོ་ལ༔ མཁྱེན་པའི་བློ་མཚོ་རབ་རྒྱས༔ ཆགས་བྲལ་ཤེས་རབ་ཟབ་་་་
མོས༔ འགྲོ་བ་གང་འདུལ་མཛད་དོ༔ འོན་ཀྱང་དགོས་པའི་ཟབ་དོན༔ ལྔ་
གསུམ་དྲུག་བདུན་བཞི་གཉིས གསུམ་བརྒྱད་ཚེ་ཆོས་གཉིས་ལ༔ ཀག་མང་
མཆིས་པས་སྲུང་བཟློག༔ ལྷ་གཅིག་པདྨ་ཀཱ་རཿ སྲོག་གི་གཏའ་རུ་བརྟེན་་་་་
ནས༔ བསྙེན་སྒྲུབ་ཚུལ་བཞིན་མཛད་ལ༔ གྲིབ་སེལ་བཟླས་ཆོག་ཟབ་མོ
རྡོ་རྗེའི་གོ་ཁྲབ་བསྒོ་འཚལ༔ ཕ་ཆོས་ཚེ་སྒྲུབ་གུད་སྦས༔ ཆགས་མེད་ཡི་དམ་
མཛད་འཚལ༔ གཞན་ཡང་ལུང་ལས་བྱུང་ལྟར༔ སྤངས་བླང་རིམ་པར་་་་་
བརྩོན་དགོས༔ འོན་ཀྱང་དཀོར་ཁ་གྲོང་ལ༔ རྣམ་གཡེང་དུག་ཟས་མ་སྤྱོད
ཡ་རབ་གྲུབ་པའི་འབྲས་བུ༔ ཇི་བཞིན་མངོན་དུ་གྱུར་ཚེ༔ སྤྱོད་ལམ་གཞན་་
དང་མ་བསྲེ༔ སྣ་ཚོགས་སྒྱུ་མའི་ཆོས་ལ༔ ཞེན་འཛིན་ཆགས་སྲེད་མ་ཆེ༔
འཇིག་རྟེན་ཆོས་བརྒྱད་ཡུལ་ལ༔ རེ་འདོད་ཕུག་ཏུ་མ་བཅུག ཉོན་མོངས་་་
དུག་ལྔའི་འཕྲང་ལ༔ མ་ཞེན་མི་དོར་སྐྱོང་འཚལ༔ རྐང་དྲུག་བུང་བ་འདུ་ཚེ
ཟབ་གསང་གདམས་པ་སྦྱིན་འཚལ༔ སྒྲུབ་གནས་ཟབ་པའི་ཡུལ་དུ༔ བསྙེན་
སྒྲུབ་ཚུལ་བཞིན་བྱེད་དགོས༔ ཟབ་པའི་དགོངས་གཏེར་རྒྱ་མཚོ རྣམ་་་་་
• 98 •



དཀར་བཀྲོལ་ལ་མ་༔ བཅུད་ལྡན་འཕགས་པའི་ནོར་བདུན༔ སྙིང་གི་་་་་
དཀྱིལ་དུ་འཆང་དགོས༔ ཟབ་གསང་རྫོགས་པ་ཆེན་པོའི༔ བསྟན་པའི་སྒྲོན་
མེར་འགྱུར་རོ༔ ཐོས་ཚོགས་གཡེང་བ་བོར་དང༔ རྟོགས་པའི་དགོངས་ཀློང་
གྲོལ་འགྲོ༔ དཀའ་ཚུགས་བོར་ལ་སྐྱིད་པའི༔ རོ་ཉལ་མཛོད་དང་སྔོན་སྨོན༔
སྦྱངས་འཕྲོ་དུས་སུ་སད་དོ༔ བར་ཆད་ལམ་སེལ་ཚིག་བདུན༔ བདུད་གཅོད་
ཉམས་སུ་ལོང་དང༔ ཕྱི་ནང་བར་ཆད་སེལ་ལོ༔ དབང་དྲག་ཤན་པ་དམེ་རུ
དབང་ཕྱུག་དྲང་སྲོང་རྒྱལ་པོ༔ ཕྲིན་ལས་ཕོ་ཉར་བསྔགས་སོ༔ རྒྱལ་དགོངས་
གསང་བའི་ཡང་བཅུད༔ གཡེལ་མེད་ཉམས་སུ་ལོང་དང༔ རྟགས་དང་རྟེན་
འབྲེལ་དགེའོ༔ ཅེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་བཻ་ཌཱུརྱའི་གཞལ་མེད་ཁང་མཛེས་ཤིང་ཡིད་་
དུ་འོང་བའི་ནང་དུ་འཕགས་མ་དགྲ་དཔུང་འཇོམས་མཛད་སྐུ་མདོག་ནག་མོ་ཞལ་
གཅིག་ཕྱག་གཉིས་སྤྱན་གསུམ་མཆེ་བ་བཞི་གཙིགས་པ་ཁྲོ་གཏུམ་འཇིགས་སུ་རུང་
བ་དར་དང་རཏྣ་རུས་པ་གཟིག་གི་ཤམ་ཐབས་མགོ་ཕྲེང་སོགས་ཀྱི་མཛེས་པར་་་་་
བརྒྱན་པ༔ ཕྱག་གཡས་ཐོ་བ་གཡོན་ཕུར་བུ་འཛིན་ཅིང་ཞབས་གཉིས་གར་་་་་་
བསྒྱུར་གྱིས་གཟིག་གི་གདན་ལ་རོལ་བ་འཇའ་འོད་མེ་དཔུང་འཁྲིགས་པའི་དབུས་
ན་བཞུགས་པ་དང་མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་་
ལྟར་བཏབ་པོ༔ ཀྱེ་ཧོ༔ གཟུང་འཛིན་གཡུལ་ངོ་བཟློག་ཅིང༔ སྐལ་ལྡན་་་
རྗེས་སུ་འཛིན་མཛད༔ འཕགས་མ་དགྲ་དཔུང་འཇོམས་མཛད༔ བར་ཆད་་
དགྲ་བོ་སྒྲོལ་བྱེད༔ གནོད་བྱེད་བགེགས་ཚོགས་འཇོམས་པའི༔ ཐོ་ལུམ་ཟབ་
པའི་མན་ངག བརྡ་བྱང་ལེགས་པར་གསུང་འཚལ༔ ཞེས་ཞུས་ཚེ་འཕགས་
• 99 •



མའི་ཞལ་འཛུམ་པ་དང་བཅས་ཏེ་འདི་སྐད་གསུངས་སོ༔ ཀི་དྷི་བི་ར་ཝེ
ལས་སྨོན་རྟེན་འབྲེལ་འཕྲོ་སད༔ རིགས་མཆོག་ནུས་ལྡན་རྡོ་རྗེ༔ ལེགས་པར་
བདག་ལ་གསོན་དང༔ ཟབ་པའི་བརྡ་བྱང་བཤད་དོ༔ འཇང་འདུལ་མི་ཡི་་་
ཟོལ་ཅན༔ ངན་སྔགས་གྲུབ་པའི་ལས་བསྔགསཿ ཐེའུ་རིང་མ་ཧཱའི་མིང་ཅན༔
བསེ་རག་བྷེའི་རྟགས་འཆང༔ ལས་ངན་དམ་སྲི་མཆེད་ཟུང༔ ངན་སྔགས་་་
གྲུབ་པའི་ལས་བསྔགས༔ ས་སྲིན་སྨེ་བའི་དོ་ཤལ༔ གླང་མོ་ཤ་བཀྲ་འཛིན་པ༔
ཕུང་བྱེད་འགབ་འདྲེ་ཟུང་ནི༔ ངན་སྔགས་གྲུབ་པའི་ལས་བསྔགས༔ མ་འདྲེ་
མཆེ་བཞི་འཛིན་པ༔ གྲོང་རྒྱུག་རལ་པ་དམར་པོ༔ རྒྱ་མཚོ་དཀྲུགས་གཞི་ཐུང་
སྟེ༔ ངན་སྔགས་གྲུབ་པའི་ལས་བསྔགས༔ སྤྲེལ་གཟུགས་ནད་སྐུལ་འཛིན་པ༔
ར་མགོ་སོ་ཕུར་ལྕགས་བསྡམ ནད་ཡམ་སྤེལ་བའི་དུག་ཟུང༔ ངན་སྔགས་་་
གྲུབ་པའི་ལས་བསྔགས༔ རལ་ཁུལ་རཱ་ཙས་བརླབས་པ༔ མིག་དམར་སྐུ་ཡི་་་
ཆས་འཛིན༔ འགྲོ་བ་སྡུག་སྦྱོར་གཞི་མ༔ ངན་སྔགས་གྲུབ་པའི་ལས་བསྔགས
ཤན་པ་ལག་དམར་རལ་ཁུར༔ ཁྲིམས་མེད་སྡིག་རྒྱལ་དེ་ཝ༔ སྐྱེ་འགྲོ་ངན་་་་་
གཏོང་ཟུང་སྟེ༔ ངན་སྔགས་གྲུབ་པའི་ལས་བསྔགས བནྡྷེ་ར་རྔ་ཅན་དང༔
འདྲེ་མོ་སྨ་ར་དམར་པོ༔ དུག་གི་རྐྱལ་བ་ཟུང་སྟེ༔ ངན་སྔགས་གྲུབ་པའི་ལས་
བསྔགས༔ འཐབ་མོ་གཏོང་བའི་སྐྲ་དམར༔ མཆེ་བཞི་འཛིན་པའི་བདུད་མོ
མི་བདེའི་གོ་སློང་སྤུན་གཉིས༔ ངན་སྔགས་གྲུབ་པའི་ལས་བསྔགས༔ ཝ་ལ་་
དུག་སྦྲུལ་མགོ་གསུམ༔ དབང་ཕྱོགས་ལྕགས་མཆེ་སྡེར་ཅན༔ ཕུང་སྲི་ངན་་་་
གཏོང་མཆེད་གཉིས༔ ངན་སྔགས་གྲུབ་པའི་ལས་བསྔགས བྲེ་དམར་ཀྭ་པ་
མིག་གསུམ༔ མགོ་འཕྱངས་སོར་མོ་བཅུ་གཉིས༔ ཕུང་བརླག་གཏོང་བའི་་་་
• 100 •



E
ཟུང་སྟེ༔ ངན་སྔགས་གྲུབ་པའི་ལས་བསྔགས༔ སྟག་པར་ཕུར་བུ་བཀྲ་བ༔
ལྟེ་བ་སྨེ་ཧོམ་ལྡན་པ༔ ནུས་མཐུ་མི་བདེ་སྟོན་ཟུང༔ ངན་སྔགས་གྲུབ་པའི་་་
ལས་བསྔགས༔ རྡོ་བ་མིག་ཕུག་རིང་བ༔ བྱིས་པ་ཆོ་ཐོ་དཀར་པོ༔ ཐན་་་
འགྱེད་ཀླ་ཀློའི་བུ་གཉིས༔ ངན་སྔགས་གྲུབ་པའི་ལས་བསྔགས གླ་མཆུ་མིག་
རྩ་དམར་པོ༔ ཁྱི་གཟུགས་རྣ་ལྔ་ཅན་ཏེ༔ ཡུལ་ཕྱོགས་བཀྲ་མི་ཤེས་ཟུང༔
ངན་སྔགས་གྲུབ་པའི་ལས་བསྔགསཿ བློ་སྟོབས་མི་དགེའི་འབྱུང་གནས
སབ་ཏ་ལྕགས་ཀྱུ་འཛིན་པ༔ ལེགས་ཉེས་འཚུབས་སློང་གཞི་གཉིས ངན་་་་
སྔགས་མཁན་གྱི་སྐལ་བ༔ འབྱུང་པོ་སྦྲུལ་མཇུག་ཅན་དང༔ དམ་སྲི་བྱ་ཡི་་་་
མགོ་ཅན༔ ངན་སྔགས་ཕུང་འགྱེད་རྩ་བ༔ ངན་སྔགས་མཁན་གྱི་སྐལ་བ༔
མཐའ་མི་བྱ་འཕྲུ་ཅན་དང༔ གླེན་པ་ཀུ་ཀུའི་མགོ་བོ༔ བསྟན་དགྲ་བློ་འཕྲུལ་
ཟུང་བཅས༔ ངན་སྔགས་མཁན་གྱི་སྐལ་བ༔ ཕག་དཀར་ལྡེམ་ལྡེམ་མཁུན་་་
ཞིང༔ ལྕགས་སྤྲེལ་དཀར་མོའི་མཚོན་འགྱེད༔ ངན་གཏོང་མི་མཐུན་སྡེ་་་་
གཉིས༔ སྔགས་མཁན་གྲུབ་པའི་ལས་བསྔགས༔ ཁྱི་དཀར་མཆེ་བཞི་བརྡར་
བ༔ ལྕགས་ཀྱི་བྱ་ནི་བློ་རྒོད༔ མི་མཐུན་ཉེས་པའི་སྡེ་ཟུང༔ ངན་སྔགས་་་
མཁན་གྱི་སྐལ་བ༔ ལུག་དཀར་དབྱེན་མ་མཁན་དང༔ གླང་ནག་རྭ་རྩེ་བརྡར་
བ༔ རྒྱ་སྟག་མཆེ་བཞི་ངོམ་པ༔ ངན་སྔགས་མཁན་གྱི་སྐལ་བ༔ ཟངས་ཀྱི་
མཆེ་བ་ཅན་དང༔ ལྕགས་ཀྱི་སྤུ་གྲི་བརྡར་བ༔ ནང་འཐབ་གཏོང་བའི་དམ་་
སྲི ངན་སྔགས་མཁན་གྱི་སྐལ་བ༔ ར་ཙ་དྲུག་ཕྱག་གསུམ་གྱིས༔ མི་་་་
འཚམས་གནོད་རྒོལ་སྟོན་ཚེ༔ གཅོད་ཡུལ་སྨྱོ་རྒྱུད་ཟབ་མོས༔ རང་སར་་་་་་
གཞོམ་པ་མན་ངག བསེ་མོས་གློ་བུར་ཅོ་འདྲི དུས་དང་སྐབས་སྐབས་སྟོན་
• 101 •
.



ཡང༔ མན་ངག་བདུད་གཅོད་ཟབ་མོས༔ དབྱིངས་སུ་གཞིག་པ་མདོ་རྩ
ལེགས་ཉེས་ཆ་མ་ཆོ་རོལ༔ སྟོན་པའི་ཕྱི་ནང་བར་ཆད༔ དབྱིངས་སུ་གཞིག་་
པའི་དོན་ནི༔ ཟབ་ལམ་ཕག་མོའི་ཆོས་སྒོ ཕྱི་དགྲ་བརླག་པའི་ཐོ་ལུམ༔
དཔལ་མགོན་མ་ཧཱ་ཀ་ལ༔ བདུད་འདུལ་རྡོ་རྗེ་གཞོན་ནུ༔ སྲ་བརྟན་གུ་རུ་་་
དྲག་པོ༔ ནང་དགྲ་འཇོམས་པའི་ཐོག་མདའ དབང་དྲག་ཤན་པ་དམེ་རུ
སྲོག་འཛིན་དྲག་མོ་མཆེད་གསུམ༔ རྣོ་མྱུར་ཤ་ཟ་ཌཀྐི༔ གསང་དགྲ་འདུལ་་་
བའི་སྤུ་གྲི༔ བདུད་བཞི་རྩད་གཅོད་གདམས་པ༔ མི་ཤིག་ལྟ་བའི་རང་་་་་་
མདངས༔ གཞོམ་མེད་རྡོ་རྗེ་ཕ་ལམ༔ གཉིས་འཛིན་རུ་ཏྲ་འཇོམས་པའི
བདག་མེད་ཤེས་རབ་རལ་གྲི༔ མ་འགགས་ལྷུན་གྲུབ་ཡེ་ཤེས༔ རང་གསལ་་
གཉུག་མའི་དྲན་རིག ཡོངས་འཛིན་ཞེན་མེད་ཆེན་པོ༔ རྣལ་མའི་གཤིས་་་་་
ལུགས་དམ་པ༔ རང་ས་སྐྱོང་བ་མན་ངག མ་བརྗེད་ནུས་ལྡན་རྡོ་རྗེ༔ དགོས་པ་
རྒྱ་ཆེན་ཡོད་དོ༔ ཉམས་ལེན་གནད་ལ་སྦྱོར་འཚལ༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་ཟི་ཁྱིམ་ལས་གྲུབ་པའི་གཞལ་མེད་ཁང་་་་་
མཛེས་ཤིང་ཡིད་དུ་འོང་བའི་ནང་དུ་འཕགས་མ་ཁྲོ་གཉེར་ཅན་སྐུ་མདོག་ལྗང་་་་
ནག་ཞལ་གཅིག་ཕྱག་གཉིས་སྤྱན་གསུམ་མཆེ་བ་བཞི་གཙིགས་པ་དར་དང་རནྣ་་་
རུས་པ་སྟག་གི་ཤམ་ཐབས་ཅན་གྱི་ཕྱག་གཡས་ཐོད་དབྱུག་དང་གཡོན་བྷནྡྷ་འཛིན་
ཅིང་ཞབས་གཉིས་གར་བསྒྱུར་གྱིས་གཏུམ་པོ་དོམ་གྱི་ཁྲི་ལ་རོལ་པ་འཇའ་འོད་་་་་
ཐིག་ལེ་འཁྲིགས་པའི་དབུས་སུ་བཞུགས་པ་དང་མཇལ་ཚེ་བདག་གིས་ཕྱག་དང་་་་
མཎྜལ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་ཧོ༔ གདུག་པ་ཐབས་ཀྱིས་་
འདུལ་ཞིང༔ བརྩེ་ཆེན་ལྕགས་ཀྱུ་མངའ་བའི༔ འཕགས་མ་ཁྲོ་གཉེར་ལྷ་མོ
• 102 •



མཁྱེན་བརྩེའི་བདག་ལ་དགོངས་མཛོད༔ བསྟན་གཞི་དགོན་གནས་ཐམས་་་་
ཅད༔ བདེ་སྐྱིད་ལེགས་ཉེས་ཇི་ལྟརཿ འབྱུང་བའི་བརྡ་བྱང་ཟབ་མོ༔ ཅི་་
ནུས་གསུང་བར་ཞུ་ལེགས༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་་་་་
བཅས་ཏེ་འདི་ལྟར་གསུངས་སོ༔ ཨེ་ན་མ་ཧི་ར་ཝེ སྐྱེ་དང་ཚེ་རབས་ཀུན་
ཏུ ཚོགས་སྨོན་ལས་འཕྲོ་འཛོམས་པའི༔ རིགས་མཆོག་ནུས་ལྡན་རྡོ་རྗེ
བདག་ལ་ལེགས་པར་གསན་འཚལ༔ བརྡ་བྱང་ཚིག་གསུམ་བཤད་དོ༔ ་་་
ནོར་གསལ་བར་ཟུངས་ཤིག༔ ཤར་ཕྱོགས་ཛཾ་བྷ་ལ་ཡི༔ ཐང་དེ་རྒྱ་ཧོར་ཁྲ་་་
འགྱུར༔ རྔ་ཡུལ་དགོན་གནས་གསུམ་པོར༔ དམ་སྲིས་མང་ཙམ་འགྱུར་སྲིད
སྐ་ལྗོངས་ཆོས་སྡེ་ཟབ་མོ༔ མི་གྲངས་གསུམ་ལ་དགེའོ༔ བྱང་སོགས་དགོན་་་་
གནས་ཆེ་བ༔ དམ་སྲིས་སྟེང་འོག་འགྱུར་སྲིད༔ རལ་ཁུར་སྔགས་ཀྱི་སྡེ་ལ
ངན་སྔགས་ཕྱིར་ལ་ཟློག་ནས༔ དུས་ཀྱི་བསྟན་པ་སྟོང་བའི༔ མི་བདེའི་ཆོ་་་་
རོལ་འཚུབས་སོ༔ རྨ་ཡི་གནས་ཀྱི་འཚམས་ན༔ གསར་འཛུགས་དགོན་གཞི་
དར་རོ༔ སྨར་གྱི་ས་འཚམས་འཛིན་པའི བསྟན་གཞི་དགོན་གནས་མང་པོ
ར་ཙས་སྐབས་སྐབས་མནར་ཡང༔ པད་འབྱུང་སྤྲུལ་པས་སྐྱོབས་སྲིད༔ རྡོ་ཡི་
ས་ལ་བརྟེན་པའི༔ བསྟན་དགོན་འདུས་སྡེ་རྒྱ་མཚོར༔ ཆུ་འཇིགས་ཤོར་བ་་
སྔགས་ལྡོག དམེ་མཁོན་བཤད་གྲྭ་སྡིག་རྩོད༔ གསེར་ལྗོངས་དུང་དཀར་་་་་
གཡས་འཁྱིལ༔ རཱ་ཛའི་ལག་ན་ཐོག་སྲིད༔ གསང་སྔགས་བསྟན་པའི་གེ་སར༔
འཇའ་ཚོན་མཁའ་ལ་ཡལ་སྲིད༔ བྱམས་མགོན་མིག་མང་རུ་མོ༔ འགབ་་་་
འདྲེའི་འཛིན་ལ་ཅི་ཆ ལུག་ལ་ཐེའུ་རིང་གནས་བཅའ༔ བག་ནི་སྲིན་པོའི་
སོས་འཛིན༔ རྒྱ་ཡུལ་མོ་འདྲེའི་ཚང་འཁྲུགས༔ ལྷ་མགོར་དམ་སྲིས་གླག་བལྟ
• 103 •



རྩེ་མོ་སཥའི་བསླུ་བྲིད༔ སྙི་ཡི་སེར་བ་སྤུངས་མཚམས༔ སྣ་ཚོགས་ཉི་མ་ནུབ་
ན༔ གློ་བུར་ཡམ་ནད་གཡོ་ལྡིང༔ སྟག་རྫོང་རང་ལུགས་རྣལ་འབྱོརཿ དུ་མ་
འཁྲུལ་བའི་སྐབས་མཆིས༔ རྔམ་རྩེ་མེ་ཏོག་བཟང་པོ༔ ལེགས་ཉེས་རྨ་བྱའི་་་
གར་འདྲ༔ ཡང་རྫོང་ར་ཙའི་འཁྱུད་པས༔ མི་བདེའི་ལ་ཡོག་སྣ་དགུ དུས་
དང་དུས་སུ་འབྱུང་ངོ༔ གཞི་མ་སད་མདའི་བཟུང་སྟེ༔ ས་ཁང་ཡུལ་བུད་་་་་
འགྱུར་སྲིད༔ ཤུགས་ལ་ཐེའུ་རིང་དཔོན་རྒྱལ༔ འབྱུང་ནས་བསྟན་ལ་གནོད་
འཚེ༔ མི་འཚམས་སྣ་ཚོགས་འགྱེད་དོ༔ འཇང་ལ་སབ་ཏའི་མེ་ཡིས༔ དུས་
སུ་མིང་ཙམ་འགྱུར་སྲིད༔ རྩང་མའི་མདོ་སྣའི་བསྟན་གཞི༔ བླ་སྤྲུལ་ན་་་་་
དབྱེན་འགྱེད་ནས༔ གཟིང་མོའི་ངང་ལ་དུས་འདའ༔ སེང་གེ་མིང་ལ་འཆང་
བའི༔ བསྟན་གཞི་བདུད་ཀྱི་འཁྲི་ནསཿ མི་འདོད་སྣ་དགུ་འབྱུང་ངོ༔ ར་ཡི་
ལུང་པའི་གནས་སུ༔ མི་འདོད་སྣ་ཚོགས་འཁྲུག་ཅིང༔ དམག་ཆོམ་ཇག་ལས་
བྱེད་ནས༔ ལྷ་བསྲུང་བྱིན་རླབས་ཡལ་འགྲོ ར་བཞིའི་དགོན་གནས་ཆ་ཤེས
བདུད་དང་ར་ཙས་ས་འཛིན༔ དམག་རྩོད་ཇག་ཆོམ་འཁྲུག་སློང༔ རུ་གཟིང་
རྒོལ་བ་འབྱུང་ངོ༔ ལྷ་ལྡན་ངང་མོའི་ཕྱོགས་ཀྱི༔ བསྟན་གཞི་དགོན་གནས་སྣ་
ཚོགས༔ རྒྱ་དང་ཕོ་ལྷང་སོག་གིས༔ གཡོ་བ་སྣ་ཚོགས་འབྱུང་འགྱུར
བཤད་ན་ཟད་པའི་མཐའ་མེད༔ དེ་ཙམ་རིགས་པའི་དཔྱོད་ལ༔ བསྲུང་རིམ་
ལྷ་གསོལ་གནད་གསང བི་དྷོའི་ལོ་སྒྲུབ་ཟབ་མོ༔ གུ་རུའི་ཟླ་སྒྲུབ་ཚད་ལྡན༔
ཏཱ་རེའི་བསྙེན་བཟླས་བསྐྱེད་སྒོམ༔ མ་ཧཱ་ཀ་ལ་ཁྲི་གསོལ༔ ཚོགས་བསགས་་་
སྦྱིན་གཏོང་གནད་བརྟེན༔ སྙིགས་དུས་སྐྱོབས་པའི་ལྷ་ལཿ བསྙེན་ཅིང་སྙིང་
པོ་དར་ལ༔ འདོགས་ནས་ཕྱོགས་ལ་བརྡར་རོ༔ ས་མདོའི་དམ་སྲིས་སྣ་ལ
• 104 •



--
བདུད་འདུལ་ཐུགས་རྟེན་བཞེངས་ནས༔ ཀི་ལའི་བསྙེན་སྒྲུབ་ཚད་འཁྱོལ
ས་མིག་བདུད་སྒོ་བརྒྱ་ལ༔ གུ་རུའི་སྐུ་གསུང་ཐུགས་རྟེན༔ ཟུང་འཇུག་བརྒྱ་་
རྩ་བཞེངས་ན༔ སྐྱིད་པའི་ཉི་མ་ཤར་རོ༔ གནས་སྐབས་བདེ་ལེགས་དཔལ་་
འབར༔ མ་བརྗེད་ནུས་ལྡན་རྡོ་རྗེ༔ དགོས་པ་རྒྱ་ཆེན་ཡོད་དོ༔ བསྟན་པའི་
རྒུད་པ་གསོ་ཕྱིར༔ དགོངས་པའི་ཀློང་དུ་བསྟིམ་འཚལ༔ ཅེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་མཆོང་ལས་གྲུབ་པའི་གཞལ་མེད་ཁང་མཛེས་
ཤིང་ཡིད་དུ་འོང་བའི་ནང་དུ་འཕགས་མ་རབ་ཏུ་ཞི་མཛད་སྐུ་མདོག་དཀར་ལ་་་
དམར་མདངས་ཆགས་པ་ཞལ་གཅིག་ཕྱག་གཉིས་ཞི་འཛུམ་ཆགས་པའི་ལང་ཚོ་་་
བཀྲ་བ་དར་དང་རཏྣ་རིན་པོ་ཆེའི་རྒྱན་དུ་མའི་མཛེས་པར་སྤྲས་པ་ཕྱག་གཡས་་་
ལྕགས་ཀྱུ་དང་གཡོན་པས་པདྨ་དཀར་པོ་བསྣམས་པ་ཞབས་གཉིས་གར་བསྒྱུར་་་་
གྱིས་སྒེག་བཟང་གི་ཁྲི་ལ་རོལ་པ་འཇའ་ཟེར་འོད་ཐིག་འཁྲིགས་པའི་དབུས་ན་་་་་
བཞུགས་པ་དང་མཇལ་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་
བ་འདི་ལྟར་བཏབ་པོ༔ ཀྱེ་ཧོ༔ འཇིགས་ཚོགས་མ་ལུས་ཞི་མཛད༔ ཐུགས་
རྗེས་འགྲོ་བ་སྐྱོབས་པའི༔ འཕགས་མ་རབ་ཏུ་ཞི་མ བརྩེ་བས་བདག་ལ་་་་་
དགོངས་མཛོད༔ བདག་གི་འདབས་སུ་འབྱོར་བའི༔ སྐྱེས་བུ་འོད་གསལ་་་་
སྙིང་པོའི༔ སྐྱེ་རྟགས་ལས་ཀྱི་ཕྲེང་བ༔ སྣ་ཚོགས་ཇི་ལྟར་འབྱུང་ཚུལ༔
བསྲུང་རིམ་བར་ཆད་བསལ་ཐབས༔ མ་ལུས་བདག་ལ་གསུང་མཛོད༔ ཞེས་
ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་སྐད་གསུངས་སོ༔ ཨེ་ལོ་
ནི་ཝ་རེ༔ རིགས་མཆོག་ལས་ཀྱི་རྡོ་རྗེ༔ སྐྱེས་བུ་ནུས་ལྡན་འདུས་རྩལ༔
མཁྱེན་པའི་བློ་ཡིས་གསན་འཚལ༔ བརྡ་བྱང་ཚིག་གསུམ་བཤད་དོ༔ སྐྱེ་་་་
• 105 •



རྟགས་ལས་ཀྱི་ཕྲེང་བ༔ བསྒྲུངས་ན་ཟད་པའི་མཐའ་བྲལ༔ མདོ་ཙམ་སྨོས་སོ་
མ་བརྗེད༔ སྔོན་ཆད་ཐུབ་པའི་སྤྱན་སྔར༔ དགྲ་བཅོམ་ཀུན་ཏུ་དགའ་བ༔
དག་པའི་ཞིང་ཁམས་མང་ཉུལ༔ སྤུ་རྒྱལ་བཙད་པོའི་ཡུལ་འདིར༔ སངས་་་
རྒྱས་གཉིས་པ་བྱོན་ནས༔ ཆོས་ཀྱི་སྒྲོན་མེ་སྦར་ཚེ༔ རྒྱ་བོད་བསྟན་པའི་ཟམ་
བཙུགས༔ མཁས་མཆོག་བི་རོ་ཙ་ན༔ བརྟུལ་ཞུགས་ནུས་མཐུ་ཐོབ་པའི༔
རྒྱལ་བ་ནག་པོ་འཆོལ་སྤྱོད༔ གངས་ལྗོངས་པུར་ཎེ་འོད་ཟེར༔ གསེར་ཡུལ་་་
བསོད་ནམས་དཔལ་ལྡན༔ བརྟུལ་ཞུགས་སྦྱིན་པ་རྒྱ་མཚོ༔ རྟག་ལུང་རཏྣ་མ་
ཎི༔ རྒྱལ་ཚབ་ག་ག་རནྣ ཀོང་ཕྱོགས་ཚུལ་ཁྲིམས་རིན་ཆེན༔ སྡེ་ཕྱོགས་་
འཚམས་ཆུང་པ་ཎི གྲུབ་ཆེན་ཞི་བ་འོད་ཟེར༔ ལྷོ་རྒྱུད་མཁའ་མཉམ་གླིང་་
པ༔ འགྲོ་འདུལ་པདྨའི་མཚན་འཆང༔ སྐྱེས་མཆོག་པདྨ་འོད་གསལ༔ འགྲོ་
འདུལ་བརྟུལ་ཞུགས་གླིང་པ༔ བར་ཆད་གཡུལ་ལས་རྒྱལ་ན༔ ཟབ་མོའི་་་་་
གཏེར་ལ་དབང་ཞིང༔ འགྲོ་བ་མ་ལུས་འདུལ་ལཿ བསྟན་པའི་སྒྲོན་མེ་སྦར་་
རོ ཟིལ་གནོན་ནུས་མཐུ་ཆེའོ༔ གཞན་ལས་ཁྱད་འཕགས་འགྲན་བྲལ༔
ཐུགས་དམ་གསང་བའི་མཐིལ་གཅིག༔ མ་ཧཱ་གུ་རུ་རཏྣ༔ རིན་ཆེན་གླིང་པའི་
ཟབ་བཅུད༔ གསང་རྒྱས་ཉམས་སུ་ལེན་ནོ༔ ཡི་དམ་རྟ་མགྲིན་ནག་པོ
དཔལ་ཆེན་བཛྲ་ཀུ་མ༔ ཆགས་མེད་ཡི་དམ་བྱ་ཞིང༔ བསྙེན་སྒྲུབ་རྟགས་ཐེམ་
གཏོང་ངོ༔ བདེ་བསྐྱེད་མཁའ་འགྲོ་མཚོ་རྒྱལ༔ སྙིང་ཏིག་གསང་བའི་ཉམས་
ལེན༔ འདའ་མེད་སྲོག་ལ་བརྟེན་མཛོད༔ བར་ཆད་རྐྱེན་སྣང་སེལ་ཕྱིར༔
ལོ་བཞིན་ཚིག་བདུན་བཟླས་པ༔ འབུམ་ཕྲག་དམ་རྒྱ་བྱེད་འཚལ༔ དམ་སྲི་་་
དགྲ་བགེགས་སྒྲོལ་ཕྱིར༔ བསྟན་སྲུང་དམར་པོ་ལྷ་གསུམ༔ གྲུབ་རྟགས་་་་་
• 106 •



་
མངོན་གསུམ་འབྱུང་བར༔ བསྒྲུབ་ནས་རྒྱུན་གསོལ་ཆགས་མེད༔ མཛད་པ་་
རྨད་བྱུང་བརྟེན་དགོས༔ བྱད་བཟློག་སེང་ཧ་ཌཀྐི༔ ཚེ་བསྐྱེད་མནྡྷ་ར་བ་
སྲོག་འཛིན་གུད་སྦས་ཟབ་མོ༔ དཔལ་སྤེལ་ནོར་རྒྱུན་ལྷ་མོ ཀློང་རྡོལ་འཇམ་
དཔལ་སྨྲ་སེང༔ དེ་དག་བསྙེན་སྒྲུབ་ཚད་འཁྱོལ༔ ཕྱི་ནང་གསང་བའི་རྟགས་
མཚན༔ དངོས་སུ་མ་བྱུང་བར་འབོད༔ འདོད་ཡོན་སྒྱུ་མའི་ཆོས་ལ༔ ཞེན་
འཛིན་ཕུག་སུ་མ་བཅུག ་ རེ་དོགས་གཉིས་འཛིན་འཕྲང་ལ༔ འཇོག་་་་
འགེགས་རྣམ་རྟོག་མ་མང༔ དགྲ་འདུལ་གཉེན་སྐྱོངས་བྱ་བར༔ ཆགས་སྡང་
འདུན་མ་བསྐྱུར་མཛོད༔ དཀོར་ཁ་གྲོང་ཆོག་འདྲེ་བརྡུང༔ དམར་ལས་ཤན་
པ་མ་བྱེད༔ འདུ་འཛི་གོལ་ས་རྣམ་གཡེང༔ འཇིག་རྟེན་འཁོར་བ་མ་བསྒྲུབ༔
དུག་ལྔ་ཧད་པོར་ཤར་ཡང༔ གཉེན་པོའི་འབུར་འཇོམས་བྱེད་དགོས༔ གྲྭ་
ཚང་སེར་སྡེ་མང་ཡང༔ མཁོན་འཛིང་གཞི་ཡིན་དོར་ལགས༔ བུད་མེད་་་་་
མཛེས་སྡུག་མང་ཡང༔ སྡུག་བསྔལ་འབྱུང་གཞི་མ་མང༔ རྟ་ཕྱུག་ནོར་ལུག་་་
མངའ་ཐང༔ དལ་མེད་བྲེལ་གཞི་བོར་དགོས༔ ལས་ལྡན་སློབ་མ་འདུ་ཚེ
བྱམས་བརྩེའི་ལྕགས་ཀྱུའི་འཛིན་དགོས མཐོ་ལ་ངོ་བསྟོད་མི་མཛད
དམན་ལ་ཁྲོ་ཚུལ་སྤངས་ནས༔ བརྟུལ་ཞུགས་ཟབ་གནད་བརྟེན་དགོས
བར་ཆད་གཡུལ་ལས་རྒྱལ་ན༔ བདུན་ཅུ་རྩེ་མཐོང་ཙམ་ནས༔ རྔ་ཡབ་དཔལ་
གྱི་རི་ལ༔ ཚོམ་བུ་འབུམ་ཕྲག་བཅས་ནས༔ ཟུང་འཇུག་ཡེ་ཤེས་ཐོབ་བོ༔
མ་བརྗེད་ནུས་ལྡན་རྡོ་རྗེ དགོས་པ་རྒྱ་ཆེན་ཡོད་དོ༔ སྤང་བླང་ལག་ལེན་་་་་
ཐེབ་ན༔ བདེ་སྐྱིད་ཉི་མ་ཤར་རོ༔ མི་བསླུ་མཁའ་འགྲོའི་ལུང༔ སེམས་ལ་
ཟུངས་ཤིག་སྙིང་ནོར༔ ཞེས་གསུངས་སོ༔
འ11
• 107 •



དེ་ནས་ཡང་ཕྱིན་ཚེ་རིན་པོ་ཆེ་ཨིནྡྲ་ནི་ལ་ལས་གྲུབ་པའི་གཞལ་མེད་ཁང་་་་
མཛེས་ཤིང་ཡིད་དུ་འོང་བའི་ནང་དུ་འཕགས་མ་འབར་བའི་འོད་ཅན་མ་སྐུ་་་་་
མདོག་དམར་གསལ་ཞལ་གཅིག་ཕྱག་གཉིས་སྤྱན་གསུམ་ཁྲོ་འཛུམ་ཞི་སྒེག་རྫོགས་
པ་དར་དང་རིན་པོ་ཆེའི་རྒྱན་སྣ་ཚོགས་དང་མགོ་ཕྲེང་སྤྲས་པ༔ ཕྱག་གཡས་མེ་
དང་གཡོན་ཞགས་པ་བསྣམས་པ་ཞབས་གཉིས་གར་བསྒྱུར་ཆུ་སྲིན་གྱི་གདན་ལ་
རོལ་པ་འཇའ་འོད་མེ་དཔུང་འཕྲོ་བ་ཞིག་དང་མཇལ་ཚེ་བདག་གིས་ཕྱག་དང་་་་་
མཎྜལ་རྒྱ་ཆེན་པོ་ཕུལ་ལ་གསོལ་བ་འདི་ལྟར་བཏབ་པོ༔ ཀྱེ་ཧོ༔ གཟུང་་་་་་
འཛིན་དབུ་མར་བསྲེགས་ཤིང༔ མཁྱེན་པའི་ཡེ་ཤེས་མངའ་བའི༔ འཕགས་་
མ་འབར་བའི་འོད་ཅན༔ བརྩེ་བས་བདག་ལ་དགོངས་མཛོད༔ ཕྱིས་འབྱུང་
འགྲོ་འདྲེན་ཕོ་ཉ འབྲེལ་རུང་ཇི་ལྟར་འབྱུང་བའི༔ བརྡ་བྱང་ཚིག་གསུམ་་་
གསུང་མཛོད༔ ཅེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ནས་འདི་
སྐད་གསུངས་སོ༔ ཨེ་ར་བྷི་མ་ཝེ༔ གསོན་དང་སྙིང་གི་བུ་ཆུང༔ རིག་་་་་
མཆོག་ནུས་ལྡན་རྡོ་རྗེ༔ བདག་ལ་ལེགས་པར་གསོན་དང༔ ཞལ་ཏ་ཚིག་་་་
གསུམ་བཤད་དོ༔ ཕྱིར་ན་དེང་སང་སྙིགས་དུས༔ ཟབ་གཏེར་བདག་པོ་མང་
ཡང༔ དབྱེ་བསལ་ཤེས་པ་དཀོན་ནོ༔ དེ་ཕྱིར་མདོ་ཙམ་བཤད་དོ༔ ཤར་་
ཕྱོགས་སྔགས་ཀྱི་ཡུལ་གྲུ༔ བདེ་ཚལ་དགའ་གླིང་བཅོ་བརྒྱད༔ སྐྱོང་བའི་བུདྡྷ་
དྷརྨ ཀ་ར་བརྟུལ་ཞུགས་འཆང་མཛད༔ གསུམ་དེ་གུ་རུའི་སྤྲུལ་པ༔
འབྲེལ་དུ་རུང་བ་ཡིན་ནོ༔ སྔགས་ནག་པ་ཤམ་བཛ྄༔ ཕྱུག་པོ་རཏྣ་ཕ་ལ༔
སྲིན་པོས་བརླབ་པའི་སྐྱེས་བུ༔ དམ་སྲི་དེ་ཚོ་མ་བརྟེན༔ རྨ་ཡུལ་ལུང་པ་་་་
འཛིན་པའི༔ རྣལ་འབྱོར་སུརྱ་མ་ཎི༔ སྐྱེས་མཆོག་ཚུལ་ཁྲིམས་བཟང་པོ༔
• 108 •



བསྟན་འཛིན་ཡེ་ཤེས་རྡོ་རྗེ འབྲེལ་དུ་རུང་བའི་རྣལ་འབྱོར༔ དབོན་པོ་་་་་
བྱམས་པ་རིན་ཆེན མི་དྲག་ཀརྨ་རྒྱ་མཚོ བློ་ལྡན་པྲ་ཛྙཱ་གུ་ཎ ཁ་སེམས་
ཕྱོགས་ཙམ་མ་བསྲེ༔ སྨར་ཕྱོགས་སངས་རྒྱས་རྡོ་རྗེ༔ བཀྲ་ཤིས་བློ་གྲོས་རྒྱ་་་་
མཚོ༔ ངན་དབང་ཡེ་ཤེས་གཞོན་ནུ གུ་རུའི་རྣམ་འཕྲུལ་ཁོ་ན༔ འབྲེལ་་
ཚད་རྔ་ཡབ་རིར་འགོད༔ དེ་ཕྱོགས་དུད་འགྲོའི་མིང་འཛིན༔ སྔགས་ནག་རྡོ་
རྗེའི་མིང་ཅན༔ གྲུབ་ཐོབ་རུ་པ་རི་ཏ༔ ཐན་འགྱེད་སུརྱའི་མིང་ཅན༔ མི་
དྲག་ས་རའི་མིང་འབྱོར༔ བློ་མིང་སྟོབས་ཀྱི་མིང་རྣམས༔ གཏེར་གྱི་ཆ་ལུགས་
འཛིན་ཡང༔ འབྲེལ་ཚད་དམྱལ་བར་འགྲོའོ༔ རྡོ་ཡུལ་ཀིརྟིའི་མིང་འཛིན
ཙཱ་ན་དང་ནི་བསམ་གཏན བུ་ལྕེའི་མིང་དང་པ་ཤཿ ཤཱའི་མིང་ཅན་ཕ་ལ
སྤྱོད་པ་ཆལ་ཆོལ་མང་ཡང༔ འབྲེལ་ཚད་ངན་སོང་གཞི་མ༔ དེ་དག་ཕྱོགས་་
ལ་མ་ཉེ༔ གཞན་ཡང་པདྨའི་མང་དང༔ སྣ་ཚོགས་བཟོད་པའི་མཚན་ཅན༔
རིག་བཟང་ཀླུ་ཡི་རྟགས་འཛིན༔ གུ་རུའི་ཕྲིན་ལས་ཆོ་རོལ༔ གསེར་ལྗོངས་་་
དགོན་གནས་བདུན་ནས༔ བསྟན་འཛིན་སྐུ་རྒོད་བཅུ་གསུམ༔ འབྱུང་ལ་་་་
ལེགས་ཉེ་མ་བརྗོད༔ ལ་ལ་དམ་སྲིའི་རིགས་ཡིན༔ འགའ་ཞིག་རིགས་བཟང་
བུ་མཆོག༔ དེ་ཕྱིར་རོ་སྙོམས་ཀློད་འཚལ༔ གཏེར་འཛིན་པདྨའི་མཚན་དང༔
སྐྱེས་མཆོག་རཏྣའི་རྟགས་འཆང༔ བློ་གསལ་ཤེས་རབ་བཟང་པོ༔ ཀ་ཅོག་བི་
རོའི་སྤྲུལ་པ༔ འབྲེལ་ཚད་རྒྱུད་ལ་ཕན་ཐོག དེ་མིན་བུ་ཡུག་ལྟར་འཚུབས༔
ཐམས་ཅད་རོ་སྙོམས་ཆམ་ཞོག༔ སྙི་ཕྱོགས་དམ་སྲིའི་སྤྲུལ་པ༔ གཏེར་ཚུལ་་་
བཅོ་ལྔ་འབྱུང་བ༔ མཁལ་ཁུང་ཀུ་ཀུའི་ཚུལ་གྱི༔ སྨེ་ཤ་དམར་སྨུག་ཡོད་སྲིད
འབྲེལ་ཚད་དམྱལ་བར་ལྟུང་ངོ༔ སྐྱེས་བུ་དམན་པའི་ཚུལ་གྱིསཿ གྲུབ་མཆོག་
• 109 •



རིག་འཛིན་བཅུ་གསུམ༔ དེ་དག་གུ་རུའི་ཕོ་ཉ༔ སྐྱེས་བུ་འབྲེལ་ཚད་དོན་་་་་
ལྡན༔ རིགས་ཀྱི་བུ་མཆོག་ཡིན་ནོ༔ ཧོར་ཡུལ་ར་བཞིའི་ཕྱོགས་ན༔ ར་ཙས་
བརླབས་པའི་སྐྱེས་སུ བཅུ་བདུན་གཏེར་ཚུལ་འཆང་བའི༔ ཟོག་པོ་དམག་
ལས་འགྱེད་པའི༔ ཤ་བཀྲ་ཅན་དག་རབ་མིང༔ འབྲེལ་ཚད་ངན་སོང་གཞི་་་
མ༔ དྲན་པའི་སྤྲུལ་པ་དྷརྨེ༔ འོ་བྲན་དཔལ་གྱི་རྡོ་རྗེ༔ དཔལ་སེང་ཆོས་ཀྱི་
རྡོ་རྗེ༔ བཙུན་པའི་ཆ་ལུགས་འཛིན་ཅིང༔ འགྲོ་བའི་བདེ་སྐྱིད་སྤེལ་ལོ
འགྲན་བྲལ་དེ་དག་བརྟེན་དགོས༔ སེར་པོའི་གོས་མདོག་འཆང་ཞིང༔ བློ་་་
རྒོད་དུག་ལྔ་འཚུབས་པའི གང་ཟག་བཅོ་བརྒྱད་འབྱུང་ངོ༔ བརྟེན་ན་་་་་་
གདུག་རྩུབ་ཆེ་བའི༔ བྱ་མང་བློ་རྒོད་རིགས་དོར༔ ཟོག་པོ་གཡོ་སྒྱུ་ཅན་་་་་་
རྣམས༔ ཧོར་ལ་གཅེས་སྤྲས་ཆེ་ཞིང༔ ཆགས་སྡང་རང་ཁར་སྤྱོད་པའི
མངོན་ལྐོག་མི་མཐུན་གཡོ་སྒྱུའི༔ འགྲོ་ལ་བསླུ་སེམས་ཆེ་རྣམས༔ མཁས་པས་
དཔྱད་ན་གོ་སླ༔ བསྟན་འཛིན་སྐྱེས་བུ་དམ་པ༔ མཛད་སྤྱོད་ཞི་དུལ་ཆེ་བ༔
སྙིང་རྗེ་གཏོང་ཕོད་ལྡན་ཞིངཿ བསྙེན་སྒྲུབ་དབེན་རི་སྙོགས་པ༔ ཟབ་གསང་
འདོམས་ལ་མཁས་ཤིང༔ འགྲོ་དོན་བསམ་ཡས་འབྱུང་བ༔ བློ་ལྡན་རྣམས་ཀྱི་
རྟོགས་སོ༔ དམན་པའི་ལེགས་ཉེས་མི་ཤེས༔ ལེགས་ཉེས་དེ་དག་བསལ་ཕྱིར༔
ཞལ་ཆེམ་ཁྱོད་ལ་བསྒོའོ༔ མ་བརྗེད་ནུས་ལྡན་རྡོ་རྗེ༔ དགོས་པ་རྒྱ་ཆེན་ཡོད་
དོ༔ དབྱེ་བསལ་ལག་ལེན་མ་ནོར༔ ཞེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་བྱུ་རུའི་གཞལ་མེད་ཁང་མཛེས་ཤིང་ཡིད་དུ་
འོང་བའི་ནང་དུ་འཕགས་མ་དཔག་མེད་གནོན་མ་སྐུ་མདོག་དམར་སེར་ཞལ་་་་
གཅིག་ཕྱག་གཉིས་སྤྱན་གསུམ་ཁྲོ་གཉེར་ཆགས་པ་དར་དང་རཏྣ་རིན་པོ་ཆེའི་རྒྱན་
• 110 •



སྣ་ཚོགས་དངཿ ཕྱག་གཡས་རྒྱ་གྲམ་དང་གཡོན་བ་དན་བསྣམས་པ་ཞབས་་་་་་
གཉིས་གར་བསྒྱུར་གྱིས་ཤང་ཤང་གི་གདན་ལ་རོལ་བ་འཇའ་འོད་མེ་དཔུང་འཕྲོ་
བ་དང་ཞལ་མཇལ་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་་་
འདི་ལྟར་བཏབ་པོ༔ ཀྱེ་ཧོ༔ སྣ་ཚོགས་ཐབས་ལ་མཁས་ཀྱང༔ ཟབ་མོ་ཏིང་
འཛིན་ལྡན་པའི༔ འཕགས་མ་དཔག་མེད་གནོན་མཛད༔ མཁྱེན་བརྩེ་ནུས་་
པས་དགོངས་མཛོད༔ ཟབ་པའི་ཆོས་གཏེར་རྒྱ་མཚོས༔ འགྲོ་དོན་འགྲུབ་་་་
དང་མི་འགྲུབ༔ ཞལ་བྱང་ཚིག་གསུམ་གསུང་བའི༔ སྐུ་དྲིན་དམ་པ་རྩོལ་་་་་
ལགས༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་བཅས་ཏེ་འདི་སྐད་་་་་
གསུངས་སོ༔ དྷི་ར་ཨེ་ཝཾ་ལ་ཧཾ༔ རིགས་མཆོག་ནུས་ལྡན་རྡོ་རྗེ༔ ལེགས་་་་
པར་བདག་ལ་གསོན་དང༔ གདུལ་བྱ་འགྲོ་དོན་ཕྲིན་ལས༔ ཞལ་ཏ་ཚིག་་་་་
གསུམ་བཤད་འཚལ༔ བྱང་ཕྱོགས་རོང་སྔགས་གྲུབ་པའི༔ བསྟན་གཞི་ཟབ་་
པའི་ཡུལ་དུ༔ ཟབ་གསང་བསྟན་པ་བསྐྱང་ན༔ འགྲོ་དོན་བསམ་མི་ཁྱབ་པོ
ལས་ལྡན་བྱེ་བའི་གྲངས་བཅས༔ རྔ་ཡབ་རི་ལ་འགོད་འགྱུར༔ ལྷོ་དང་བྱང་
གི་ཡུལ་དུ༔ ཟབ་གཏེར་བསྟན་པ་རིན་ཆེན༔ བཤད་སྒྲུབ་འཛིན་སྐྱོང་མཛད་
ན༔ ལས་ལྡན་གདུལ་བྱ་འབུམ་ཕྲག༔ བཅོ་བརྒྱུད་དཔལ་གྱི་རི་ལ༔ འགོད་
འགྱུར་ཐེ་ཚོམ་མེད་དོ༔ རྡོ་སྟོད་སྐལ་བཟང་དགོན་དུ༔ གཞི་བཅས་བསྟན་པ་
བཟུང་ན༔ ལས་ལྡན་བརྒྱ་ཕྲག་རྒྱུད་ལ༔ རིན་ཆེན་སྙིང་པོ་འཛུད་དོ༔ དག་
པའི་ཞིང་ལ་གྲོལ་སྲིད༔ འོན་ཀྱང་སྐུ་ལ་གེགས་མང༔ བར་བརྒྱད་ཕྱོགས་སུ་་
ཆོས་ཀྱི༔ སྒྲ་ཆེན་ཡོངས་སུ་བསྒྲགས་ན༔ ལས་ལྡན་སུམ་བཅུ་རྩ་གཉིས
དཔལ་གྱི་རི་ལ་འགོད་སྲིད འོན་ཀྱང་བདུད་སྤྲུལ་རྣམས་ཀྱིས༔ བར་ཆད་་་་
E
• 111 •



གླེང་མོ་འདོན་ནོ༔ ཐབས་མཁས་མཛད་པས་བསལ་དགོས༔ སྐ་ལྗོངས་བདེ་
བའི་ཚལ་དུ༔ རྒྱུ་འབྲས་ཐེག་ཆེན་ཆོས་ཀྱི སྒྲོན་མེ་རབ་ཏུ་སྦར་ན༔ ལས་
ལྡན་མང་པོའི་རྒྱུད་ལ༔ ཐར་བའི་ས་བོན་ཞོག་གོ བཀྲ་ཤིས་ལྗོངས་ཆེན་་་་་
འདབས་སུ གནས་བཅས་བསྙེན་སྒྲུབ་མཛད་ན༔ འགྲོ་དོན་ཆུང་ངུ་ཙམ་མོ
གསེར་འདབས་ཡུལ་ལ་གནས་ཤིང༔ སྙིང་པོའི་བསྟན་པ་རིན་ཆེན༔ སྐལ་་་་
ལྡན་ཚོགས་ལ་བསྟན་ན༔ ལས་ཅན་ཉི་ཤུ་རྩ་ལྔའི༔ ཀུན་བཟང་དགོངས་པ་
སྐྱོངས་འགྱུར༔ རྒྱལ་མོ་ཚ་བའི་རོང་ཕྱོགས༔ བསྟན་འགྲོའི་དོན་ཆེན་མཛད་
ན༔ འགྲོ་དོན་འབྲིང་ཙམ་འབྱུང་ངོ༔ ལས་ཅན་ཀུ་མུད་པྲ་ཛྙཱའི༔ སྔོན་་་་་
སྦྱངས་དུས་སུ་སད་དོ༔ རྡོ་རྒྱུད་སྟོད་སྨད་ཕྱོགས་ནས༔ ལས་ཅན་ལྔ་བཅུ་་་་
ཙམ་ལ༔ ཕན་ཐོག་རྒྱ་ཆེན་འབྱུང་ངོ༔ ཡར་སྟོད་གངས་རིའི་འདབས་སུ
བསྟན་པ་རིན་ཆེན་བསྐྱང་ན༔ ཟབ་གསང་རྫོགས་པ་ཆེན་པོའི རང་ལུགས་
སྐྱོངས་བའི་རྣལ་འབྱོར བརྒྱ་དང་ཉི་ཤུ་རྩ་ལྔ མཁའ་འགྲོའི་མཐུ་ཡིས་་་་་་
འབྱུང་ངོ༔ གང་ཟག་ལས་ཅན་སྟོང་ཕྲག རྒྱུད་ལ་ཐར་བའི་ས་བོན༔ ཞོག་
ནས་འབྲེལ་བ་དོན་ལྡན༔ གཞན་ཡང་བརྡ་བྱང་ཟབ་མོའི༔ བཀའ་ལྟར་འགོ་
གསེར་སོགས་ཀྱིས༔ རང་རང་སྲོག་ཤིང་ཁྱད་འཕགས༔ མ་ནོར་བསྒོམས་་་་་
བསྒྲུབ་འབད་ཅིང༔ བསྐྱེད་བཟླས་ཚུལ་བཞིན་འགྲུབ་ན བདེ་སྐྱིད་ཉི་མ་་་་
ཤར་རོ༔ རྒུད་པ་སྣ་ཚོགས་ཞི་གྱུར༔ སྲོག་ཤིང་གཞན་ལ་རལ་ན༔ ཉམས་
པའི་ཕུང་རྒུད་འབྱུང་ངོ༔ རང་གཞན་ཀུན་ལ་ནོར་དབུལ༔ དེ་ཕྱིར་མགོ་་་་
རྨོངས་ཀུན་གྱིས༔ ཤེས་རབ་མིག་ཟུང་ཕྱེས་ལ༔ བསྟེན་པའི་ཙིཏྟ་མ་ནོར༔
སྙིང་པོ་གནད་དུ་ཐེང་ན༔ དགོས་པ་རྒྱ་ཆེན་ཡོད་དོ༔ མི་བསླུ་མཁའ་འགྲོའི་
-
1
• 112 •



བརྡ་བྱང རིམ་པ་ལྔ་ཡི་རྗེས་སུ ཙིཏྟ་ལྷོ་ནུབ་ཕྱོགས་འགྲོ༔ དེ་ནས་་་་་་
གྲངས་བདུན་སྐབས་སུ མིག་འབྲས་མི་མིན་ཡུལ་ཁྱེར༔ བླང་དོར་ཤེས་རིག་
ལོང་ངོ༔ ཟབ་མོའི་རྟེན་གཞི་བརྒྱ་དང༔ ཉི་ཤུ་རྩོད་པས་འཇོམས་མོ།
གསེར་མདོག་གོས་ཀྱི་ལང་ཚོ འཇའ་ལྔ་མཁའ་ལ་ཡལ་ལོ༔ རྩི་བཅུད་འབྲས་
བུ་སྣ་ཚོགས༔ བཅོ་བརྒྱད་ཐན་པས་བཅོམ་ནས༔ དབུལ་ཕོངས་རྒུད་ཆར་་་
འབེབས་སོ༔ མཐའ་མི་དབུས་སུ་རྡིབ་ལ༔ བདུན་བཅུ་རྩ་གཉིས་བར་དུ༔
མཚོན་ཆ་ཁྲག་ཆར་འབེབས་སོ༔ དུག་རླངས་སྟོང་གི་སྒོ་འཕར༔ ཕྱེས་ནས་་་
ནད་ཡམ་རིམ་ཚོགས༔ བརྒྱ་ཡི་བར་དུ་འཁྱུག་ལ༔ ས་སྟེང་སྐྱེ་འགྲོ་མིང་ཙམ
དུས་ངན་ཚེ་ལོ་བཅུ་པའི༔ མཚང་ངན་སྣ་ཚོགས་བསྟན་ཅིང༔ སྡུག་བསྔལ་་་
ངང་ལ་དུས་འདའ༔ བག་ཆགས་སྲེད་པའི་བཙོན་ཁང༔ ཉོན་མོངས་འདམ་
རྫོབ་གནས་སུ༔ མགོ་རྨོངས་སོ་སོའི་སྐྱེ་བོ༔ སྐྱབས་མེད་མགོན་དང་བྲལ་བ
ཉམ་ཐག་ཟུག་རྔུ་ཅན་རྣམས༔ མཐོང་ན་ཀྱེ་མ་ཀྱེ་ཧུད༔ ཤ་ཚ་ཡི་མུག་ག་་་་་་
ཆད༔ སྙིང་རྗེའི་གནས་སུ་འདུག་ཀྱང༔ རང་རང་ལས་ཡིན་ཅི་བྱ༔ ཐུགས་
ངལ་མ་མཛད་སྙིང་ནོར༔ དོན་རྣམས་མ་བརྗེད་རིགས་མཆོག དཔའ་བོ་་་
ནུས་ལྡན་འདུས་རྩལ༔ ཐུགས་ལ་ཡང་དག་བཞགས་ནས༔ དོན་གཉིས་་་་་
མཐར་ཕྱིན་མཛོད་ལགས༔ ཞེས་གསུངས་སོ།
དེ་ནས་ཡང་ཕྱིན་ཚེ་རིན་པོ་ཆེ་སྣ་ཚོགས་ལས་གྲུབ་པའི་གཞལ་མེད་ཁང་་་་་
མཛེས་ཤིང་ཡིད་དུ་འོང་བའི་ནང་དུ་འཕགས་མ་ལྷ་མོ་རྨ་བྱ་ཆེན་མོ་སྐུ་མདོག་་་་་་
དམར་གསལ་ཞལ་གཅིག་ཕྱག་གཉིས་མཛེས་འཛུམ་ལང་ཚོའི་འཁྱུད་པ༔ ཕྱག་
གཡས་བུམ་པ་དང་གཡོན་དྲིལ་བུ་འཛིན་པ་རྨ་བྱའི་ཐུལ་པ་ཅན་དར་དང་ར་་་་
• 113 •



རིན་པོ་ཆེའི་རྒྱན་སྣ་ཚོགས་ཀྱིས་མཛེས་པར་སྤྲས་པ་ཞབས་གཉིས་གར་བསྒྱུར་གྱིས་
རྨ་བྱའི་གདན་ལ་རོལ་པ་འཇའ་འོད་ཐིག་ལེ་འཁྲིགས་པའི་དབུས་ན་བཞུགས་པ་་
དང་མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་ལྟར་བཏབ་པོ
ཀྱེ་ཧོ༔ དུས་གསུམ་རྒྱལ་བ་བསྐྱེད་པའི་ཡུམ༔ ཤེས་རབ་ཕར་ཕྱིན་ཡེ་ཤེས་སྐུ
འགྲོ་བ་འདྲེན་མཛད་ཐུགས་རྗེའི་བདག རྨ་བྱ་ཆེན་མོ་མཁྱེན་པས་དགོངས༔
བདག་ལ་ལེགས་ཉེས་སྲིད་པའི་བརྡ ཚིག་ཉུང་དོན་འདུས་གསུང་བར་ཞུ༔
ཞེས་ཞུས་ཚེ་འཕགས་མའི་ཞལ་ནས༔ ཨེ་དྷ་ན་ནི་ལ་རེ༔ གསོན་དང་རིགས་
ཀྱི་བུ་མཆོག༔ རྣལ་འབྱོར་ནུས་ལྡན་རྡོ་རྗེ ། ཁྱོད་ལ་བརྡ་བྱང་ཟབ་མོ
སྔོན་ནས་བསྟན་ཟིན་དེ་ལྟར༔ ཉམས་ལེན་གནད་དུ་ཚུད་མཛོད༔ ཁྱད་པར་
འདི་སྣང་བྱ་བཞག ཟིན་པའི་དུས་ནི་མ་མཆིས༔ ད་ནས་འཕྲོ་འཚམས་ཆོད་
ལ༔ ཞེན་མེད་བཙན་ས་ཟུངས་མཛོད༔ ཚོགས་དྲུག་སྒྱུ་མའི་སྣང་བ༔ རྨི་་
ལམ་གར་དང་འདྲ་མཚུངས༔ སྙིང་པོ་ལོན་དུས་མེད་པས༔ དགོས་མེད་ཆོག་
ཤེས་བརྟེན་མཛོད༔ ཉོན་མོངས་དུག་ལྔའི་དགྲ་བོས མ་བསླུའི་ཉིན་པར་མི་
སྲིད༔ ཆགས་སྡང་ཕུག་ཐུབ་མེད་ན༔ ཉོན་མོངས་རྗེས་སུ་མ་འབྲང
དཀོར་ཁ་གྲོང་ཆོག་ཉུལ་ན༔ བསླུ་ཟས་སྣུམ་པོ་ཡོད་ཀྱང༔ བརྒྱག་སྤྲོ་ཚིམ་་་་
དུས་མི་སྲིད༔ ད་ནས་གྲོང་ཆོག་བཞག་འཚལ༔ འཇིག་རྟེན་ཆོས་བརྒྱད་་་་་
བརྩམ་ན༔ ཟིན་དུས་གྲུབ་སྐབས་མི་འབྱུངཿ སྒོ་མང་ཁེབ་པར་མི་འགྱུར
ཐམས་ཅད་རོ་སྙོམས་འཇོག་འཚལ༔ མི་མེད་དབེན་པའི་ཡུལ་ན༔ ཉོན་་་་་་
མོངས་འདུ་འཛི་བྲལ་སོང༔ སྐྱིད་པའི་རོ་ཉལ་ཆོག་གོ༔ དེ་འདྲ་བྱུང་ན་ང་་་་
མཚར༔ རྒྱལ་ཀུན་དགོངས་པའི་ཡེ་ཤེས༔ གཅེར་བྱུང་ངོ་སྤྲོད་ཐེབས་ནས༔
• 114 •



གོམ་འདྲེས་ཚད་དང་ལྡན་ཚེ༔ རྟོགས་པའི་ཉི་མ་ཤར་རོ༔ ཟབ་གཏེར་གསང་
བའི་ཞལ་ཕྱེ༔ གདུལ་བྱར་ཆོས་འཁོར་བསྐོར་ན༔ འབྲེལ་ཚད་དོན་དང་ལྡན་
པའི༔ རྟེན་འབྲེལ་ཆེ་བ་ཡོད་ལགས༔ ཞེས་གསུངས་སོ༔
དེ་ནས་ཡང་ཕྱིན་ཚེ་རིན་པོ་ཆེ་གསེར་གྱི་གཞལ་མེད་ཁང་མཛེས་ཤིང་ཡིད་་
དུ་འོང་བའི་ནང་དུ་འཕགས་མ་མི་ཕམ་རྒྱལ་མོ་སྐུ་མདོག་དམར་སེར་ཞལ་གཅིག་
ཕྱག་གཉིས་སྤྱན་གསུམ་འཛུམ་མཛེས་སྒེགས་པའི་རྣམ་འགྱུར་ཅན་དར་དང་ར་
རིན་པོ་ཆེའི་རྒྱན་སྣ་ཚོགས་དང་མེ་ཏོག་གི་ཕྲེང་བ་འཕྱང་ཞིང་ཕྱག་གཡས་རལ་གྲི་
གཡོན་ཀ་པཱ་ལ་བསྣམས་ཤིང་ཞབས་གཉིས་གར་བསྒྱུར་གྱིས་ཁྱིམ་བྱའི་གདན་ལ་་་
རོལ་པ་འཇའ་འོད་ཟེར་གསུམ་འཁྲིགས་པའི་དབུས་ན་བཞུགས་པ་དང་མཇལ་ཚེ་
བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་འདི་ལྟར་བཏབ་པོ༔
ཀྱེ་ཧོ༔ རྫུ་འཕྲུལ་ཐོག་པ་མེད་ཅིང༔ དུས་གསུམ་གསལ་སྒྲིབ་བྲལ་བའི
འཕགས་མ་མི་ཕམ་རྒྱལ་མོ༔ མཁྱེན་བརྩེའི་བདག་ལ་དགོངས་འཚལ༔ བདེ་
སྟོང་ཕྱག་རྒྱ་ཀི སྐྱེ་རྟགས་ལས་ཀྱི་ཕྲེང་བ༔ ཇི་ལྟར་ཡིན་པའི་ལུང་བྱང
མ་ལུས་གསུངས་བར་ཞུའོ༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་་་་
བཅས་ཏེ་འདི་སྐད་གསུངས་སོ༔ ཨེ་ནན་ནི་དྷ་ལ་རེང༔ གསོན་དང་ལས་་་་་
ལྡན་སྐལ་བཟང༔ རིགས་མཆོག་ནུས་ལྡན་བསྐལ་བཟངཿ རིགས་མཆོག་ནུས་
ལྡན་འདུས་རྩལ༔ མ་ཡེངས་ལེགས་པར་ཟུངས་དང༔ ཞལ་ཏ་ཚིག་གསུམ་་་
བཤད་དོ༔ སྐྱེ་དང་ཚེ་རབས་ཕྲེང་བ༔ བསྒྲངས་ན་ཟད་མཐའ་མེད་དོ༔
མདོ་ཙམ་ཁྱོད་ལ་བཤད་ན༔ ཨོ་རྒྱན་ཡུལ་གླིང་དབང་མཛད༔ རིག་བཟང་་་་
འོད་འཆང་བཟང་མོ༔ ཟ་ཧོར་ཡུལ་གླིང་འཛིན་པའི༔ ཆོས་བྱེད་ཛྷཱ་ན་དེ་ཝི
བ ན་ ་
• 115 •



རྒྱལ་པོ་ནི་ཤ་རུ་པའི༔ ཚོང་དཔོན་བུ་མོ་དྷརྨཱ༔ དབང་ཆེན་དྷརྨ་རཱ་ཛའི
སྲས་མོ་མངྒའི་མཚན་འཆང༔ ལི་ཡུལ་སྐྱེས་མཆོག་རིམ་ལཿ ཟབ་མོའི་ཆོས་ལ་
དབང་བྱེད༔ རྒྱལ་པོ་ཁྲི་སྲོང་ལྡེའུ་བཙན༔ བསྐྱེད་བསྲིང་སུ་ཁ་སིདྷི ཆོས་
རྒྱལ་མུ་ཏིག་བཙད་པོའི༔ སྲས་མོ་ས་ལེ་སྨན་དང༔ དེ་རྗེས་ཡར་ལྷུང་ཕྱོགས་
སཿ ཆོས་མཛད་བིརྱ་དེ་ཝི ཀོང་པོའི་སྒྲུབ་གནས་བརྒྱད་ལ༔ འབྲེལ་བའི་
བུད་མེད་སྐྱེས་བཟང༔ རིགས་རུས་དབང་པོ་གཙང་མ སྡེ་ཕྱོགས་ཆོས་རྒྱལ་
སྲས་མོ༔ པདྨའམ་ནི་བདེ་བའི་ མིང་ཅན་ཁམས་དྭངས་སྐྱེ་གཙང༔
འདན་ཕྱོགས་པུར་ཎེའི་མིང་ཅན༔ ཏཱརེའི་ལྷ་ཁང་ཞིང་པས༔ མཆོད་པ་་་་
བཀུར་སྟིའི་གནད་ཚང༔ བྱང་རོང་སྔགས་ཀྱི་ཡུལ་དུ༔ གྲུབ་བརྙེས་བཛྲ་རཀྵ
དྲག་པོའི་མཐུ་ལ་དབང་འབྱོར༔ དགེ་སློང་སྐྱེས་བཟང་འགུམ་པའི༔ འབྲས་
བུ་ངན་འགྲོའི་མནར་རོ༔ དེ་རྗེས་ཁ་ཆེས་ཡུལ་ཕྱོགས༔ པཀྱི་དཔོན་གྱི་ཚུལ་་
འཛིན༔ ཁྲིམས་ལས་སྣ་ཚོགས་བརྩམ་མོ༔ ཀོང་ཕྱོགས་པདྨ་ས་ར༔ དགེ་་་
བའི་བློ་ལྡན་ཆེན་པོ༔ སྒྲིབ་སྦྱོངས་གནད་ལ་འབད་སྐབས༔ ཅུང་ཟད་རལ་་་
བའི་རྐྱེན་འབྱུང༔ རྒྱལ་མོའི་འདབས་སུ་ཀརྨ བསྐྱེད་རྫོགས་ཏིང་འཛིན་་་་་
ཟམ་བཙུགས༔ བོད་ཡུལ་དྷརྨ་ཕ་ལཿ པད་འབྱུང་སྤྲུལ་བའི་རྗེས་ཟིན༔
སྔར་གྱི་ལས་སྒྲིབ་འགའ་བྱང༔ ཟབ་མོ་བདུད་གཅོད་འཛིན་པའི༔ མ་ཅིག་་་
བརྩེ་བས་རྗེས་བཟུངས༔ མཁའ་འགྲོ་འོད་ཀྱི་དཔལ་མོ༔ རྟེན་འབྲེལ་ཆོས་ལ་
རྩལ་སྦྱངས༔ འཛི་ཕྱོགས་ཛྙཱ་ན་ཏ་རེ༔ དགེ་བའི་བློ་དང་ལྡན་ནོ༔ དབང་
ཕྱོགས་ཡུལ་གྱི་རྗེས་འཛིན༔ བྲག་བཙན་སྲིད་པའི་དབང་མོ༔ བརྟུལ་ཞུགས་
དགའ་བཞིའི་འགྲོས་མཁསཿ ད་སྐབས་ལས་ཀྱི་ཕྱག་རྒྱ༔ ཀུན་བཟང་བདེ་་་
• 116 •



ཆེན་དབང་མོ༔ སྔོན་སྨོན་རྟེན་འབྲེལ་ལས་ཀྱིས༔ ཟབ་གཏེར་ཕྱག་བརྒྱུར་་་་་
བསྔགས་སོ༔ ཚེ་རབས་ལས་སྒྲིབ་སྦྱངས་ཕྱིར༔ པད་དཀར་གདན་གནས་ས་
ཏཱའི༔ བཟླས་པ་འབུམ་ཕྲག་བསྐྱལ་ཞིང༔ སྙིང་པོ་ཅི་འགྲུབ་བསྒྲང་ངོ༔ ཚེ་
རབས་ལྷག་པའི་ལྷ་སྐལ༔ མ་ཧཱ་གུ་རུ་རཏྣ༔ སྤྱི་བོའི་གཙུག་ཏུ་བསྙེན་ལ།
གསོལ་འདེབས་ཡི་དམ་བྱའོ༔ རྗེ་བཙུན་འཕགས་མ་ཏཱརེ༔ གཏན་གྱི་སྐྱབས་
སུ་འཆང་ལ༔ སྙིང་པོ་དུང་ཕྱིར་བསྒྲུང་ངོ༔ དྲི་མེད་པད་མ་དཀར་པོ༔
རྒྱུན་དུ་ཡི་གེ་དྲུག་མ༔ དུང་ཕྱིར་བསྒྲང་ན་འཕྲལ་རྐྱེན༔ ངན་པ་མ་ལུས་ཞི་་་
ནས༔ རྟགས་དང་རྟེན་འབྲེལ་དགེའོ༔ འཕྲལ་རྐྱེན་ལས་ཀྱི་ཁུག་སྣ༔ རབ་
འཇོམས་དབང་དྲག་དམེ་རུ༔ ཚེ་འཛིན་འཆི་མེད་ལྷ་གསུམ༔ སྲོག་སྐྱོབས་་་་
སྒྲོལ་མ་དཀར་མོ༔ དཔལ་བསྐྱེད་ཀུ་རུ་ཀུལླེ༔ གཡུལ་འཇོམས་བདུད་གཅོད་
གདམས་པ༔ གེགས་བསལ་ལམ་སེལ་བསམ་ལྷུན༔ ཚད་དུ་འཁྱོལ་ན་དགེའོ༔
སོ་གསུམ་ལྔ་བདུན་དགུ་ལ༔ ནད་གདོན་རྐྱེན་གྱིས་མནར་རོ༔ འཇོམས་བྱེད་
ཕུར་པ་བརྟེན་འཚལ༔ ཞེ་གཉིས་བཞི་དྲུག་བརྒྱད་ལ༔ ནད་གདོན་རྐྱེན་གྱིས་
གཟིར་རོ༔ འཇོམས་མཛད་འཕགས་མ་ཏཱརེ༔ བསྙེན་སྒྲུབ་ཚད་དུ་འཁྱོལ་་་
ལོ༔ འདོད་ཡོན་སྒྱུ་མའི་རྫས་ལ༔ ཆགས་ཞེན་འཁྲི་བ་གཅོད་དོ༔ ཉོན་་་་་
མོངས་དུག་ལྔའི་འཕྲང་ལ༔ བསྲུང་སྡོམ་ཟབ་མོ་བརྟེན་དགོས༔ མི་ཁ་བྲ་མཆུ་
གླེང་མོ༔ ཆགས་སྡང་ཕྲ་མར་མ་ཉན༔ ལེ་ལོ་འདུ་འཛིའི་ལྟད་མོར༔ མ་་་
ཞེན་རང་ཚུགས་ཟིན་དགོས༔ བློ་རྒོད་ཐ་མར་སྤྱོད་ལམ༔ བག་མེད་སྐྱོང་ལ་་
མ་དག༢ དགའ་སྡུག་སྤྲེའུའི་གར་བསྒྱུར ཆོལ་རྙོགས་ཙབ་ཙུབ་སྤོངས་ལ༔
སེམས་ཉིད་རྣལ་མའི་དོན་ལ༔ མཉམ་བཞག་སྒོམ་པའི་སྟོབས་བསྐྱེད༔
• 117•



བྱམས་དང་སྙིང་རྗེ་ཟབ་མོ༔ འགྲོ་བ་གང་འདུལ་བརྩོན་དགོས༔ རྩ་རླུང་ཐིག་
ལེ་སྒོམ་ནས༔ བདེ་ཆེན་དགའ་བཞི་སྦར་དགོས༔ ཉམས་ལེན་རང་བྱན་ཚུད་
ནས༔ དོན་གཉིས་ལྷུན་གྱིས་གྲུབ་མཛོད༔ མ་བརྗེད་ནུས་ལྡན་རྡོ་རྗེ
དགོས་པ་རྒྱ་ཆེན་ཡོད་ལགས༔ ཞེས་གསུངས་སོ
དེ་ནས་ཡང་ཕྱིན་ཚེ་རིན་པོ་ཆེ་ཤེར་གྱི་གཞལ་མེད་ཁང་མཛེས་ཤིང་ཡིད་དུ་
འོང་བའི་ནང་དུ་འཕགས་མ་རི་ཁྲོད་ལྷ་མོ་ལོ་མ་གྱོན་སྐུ་མདོག་ལྗང་སེར་ཞལ་་་་་
གཅིག་ཕྱག་གཉིས་སྤྱན་གསུམ་ཞི་འཛུམ་ཆགས་པའི་རྣམ་འགྱུར་དང་ལྡན་པ་དར་
དང་རཏྣ་རིན་པོ་ཆེའི་རྒྱན་སྣ་ཚོགས་དང་པདྨའི་དོ་ཤལ་འཕྱང་བ་ཕྱག་གཡས་རྨ་
བྱའི་སྒྲོ་མདངས་དང་གཡོན་པ་གཡུ་ཡི་གའུ་འཛིན་པ་ཞབས་གཉིས་གར་བསྒྱུར་་་་
གྱིས་ནེ་ཙོའི་གདན་ལ་རོལ་པ་འཇའ་འོད་མེ་དཔུང་འཁྲིགས་པའི་ཀློང་ན་བཞུགས་
པ་དང་མཇལ་ཚེ་བདག་གིས་ཕྱག་དང་མཎྜལ་ཕུལ་ལ་གསོལ་བ་འདི་ལྟར་བཏབས་
པོ༔ ཀྱེ་ཧོ༔ ཉོན་མོངས་སྡིག་སྒྲིབ་སྦྱོངས་ཤིང༔ མཁྱེན་གཉིས་ཡེ་ཤེས་་་་་
འབར་བའི༔ འཕགས་མ་རི་ཁྲོད་ལྷ་མོ༔ མཁྱེན་བརྩེ་ནུས་པས་དགོངས་་་་་
མཛོད༔ ལས་ལྡན་སྐྱེས་བུ་རྣམས་ཀྱི༔ མཛད་སྤྱོད་ལེགས་ཉེས་སྤྱོད་ལམ།
མ་ལུས་གསུང་བར་ཞུའོ༔ ཞེས་ཞུས་ཚེ་འཕགས་མ་རི་ཁྲོད་ལྷ་མོའི་ཞལ་འཛུམ་
པ་དང་བཅས་ཏེ་འདི་སྐད་གསུངས་སོ༔ ཨེ་མ༔ གསོན་དང་རིགས་ཀྱི་བུ་་་་
མཆོག རྣལ་འབྱོར་ནུས་ལྡན་འདུས་རྩལ༔ ཐུགས་རྗེའི་བདག་ལ་རབ་་་་་
དགོངས༔ བརྡ་བྱང་ཚིག་གསུམ་བཤད་དོ༔ འབྲུ་བན་ཆོས་ཀྱི་འབྱུང་གནས
སྐྱེ་དང་ཚེ་རབས་ཕྲེང་བ༔ འདུ་འབྲལ་མེད་པའི་སྲས་མཆོག བསྒྲུངས་ན་་་
ཟད་མཐའ་མེད་དོ༔ དགོས་པ་རྒྱ་ཆེན་རིམ་གྲོ ཉམས་ལེན་བརྟེན་བྱ་བཤད་
• 118 •



ན༔ བླང་དོར་འདུ་འཛིའི་འཕྲང་ལ༔ སྤང་ལེན་བྱ་བཞག་མ་བརྩོན༔ བཟེ་
རེ་བློ་རྒོད་ཐབས་མང༔ འཇིག་རྟེན་འཁྲུལ་པའི་སྣང་བ༔ མཐུན་འགྱུར་ངང་
ལ་འཇོག་འཚལ༔ ཞེན་མེད་དཔའ་གདངས་སྐྱོང་མཛོད༔ གང་ཤར་ཡེ་ཤེས་
རོལ་གར༔ འདོད་ཡོན་སྒྱུ་མའི་སྣང་བ༔ བཏང་སྙོམས་ངང་ལ་ཆམ་ཞོག༔
བདེ་ཆེན་ཕག་མོའི་ཉམས་ལེན༔ གསང་སྒྲུབ་བརྟེན་པའི་བདེ་དྲོད མེ་ལྟར་
འབར་བར་འགྱུར་རོ༔ ཌཀྐི་བདེ་ཆེན་རྒྱལ་མོ༔ བརྟེན་ན་རྩ་རླུང་ཐིག་ལེ༔
ཉམས་མྱོང་ཡོན་ཏན་འབར་རོ༔ མ་ཧཱ་གུ་རུ་ར༔ བསྙེན་ན་དངོས་གྲུབ་་་་
ཐོབ་པོ༔ འཆོལ་ཁྲོས་རྡོ་རྗེ་ཁྲོ་ལོད༔ བརྟེན་པས་བདུད་དང་གེགས་བཟློག༔
ཊཱཀྐི་རིགས་བྱེད་དབང་མོ༔ བཟླས་པས་ཁམས་གསུམ་དབང་སྡུད༔ བསྟན་་
སྲུང་དྲག་མོ་མཆེད་གསུམ༔ བསྒྲུབ་པས་དགྲ་བགེགས་གཡུལ་བཟློག༔ སྤུ་གྲི་
དམར་པོ་ལྷ་གསུམ༔ གསོལ་ན་བསྟན་དགྲ་དྲུངས་འབྱིན༔ རྟེན་འབྲེལ་ཉེས་
སེལ་བཟླས་ན༔ ཕྱི་ནང་བར་ཆད་སེལ་ལོ༔ རྡོ་རྗེ་འབར་བའི་རྫོང་མཁར
བརྟེན་ན་འཕྲལ་རྐྱེན་གཡུལ་རྒྱལ༔ ཚེ་འཛིན་ལྷ་གསུམ་བསྐྱེད་ན༔ འཆི་མེད་
རིག་འཛིན་ཐོབ་པོ༔ བདུད་བཞི་རྩད་གཅོད་བསྒོམ་ན༔ གཟུང་འཛིན་་་་་
གཡུལ་ལས་རབ་རྒྱལ༔ ཀ་དག་ལྷུན་གྲུབ་བསྒོམ་ཚེ༔ རིག་པའི་ཉི་མ་འཆར་་
རོ༔ འཇའ་ལུས་མཆོག་གི་ས་ཟིན༔ ཡེངས་མེད་ཟབ་གཏེར་རྒྱ་མཚོ
བརྩོན་པའི་ཉམས་སུ་བླང་ན༔ དོན་གཉིས་ལྷུན་གྱིས་གྲུབ་པོ༔ འགྲོ་དོན་བློ་་
རྩེ་རྒོད་པོ༔ བྱ་བཏང་བརྟུལ་ཞུགས་ཡང་བརྩོན༔ ངེས་མེད་བསམ་སྤྱོད་སྣ་་་
ཚོགས༔ ཆོས་ཀྱི་བར་ཆད་ཡིན་པས༔ དེ་ཡི་ལམ་དུ་མ་ཤོར༔ ཆོས་བདག་
ཏིཥྛ་ས་ར༔ བཅུ་གསུམ་འབྲལ་མེད་འགྲོགས་པའི༔ མ་ཧཱ་གུ་རུ་ཞི་བ
• 119 •



བསྒོམ་པའི་ཉམས་རྟོགས་རབ་འབར༔ ཡི་དམ་འཆོལ་འཁྲོས་བསྒྲུབ་ན༔
བདུད་ཀྱི་འཕྲང་ལས་གྲོལ་ལོ༔ , རྡོ་རྗེའི་རྫོང་མཁར་བརྟེན་ན༔ ར་ཙའི་ལ་་་་
ཡོག་ཞིའོ༔ གསང་སྒྲུབ་ཉམས་སུ་བླང་ན༔ ཉམས་རྟོགས་ཡོན་ཏན་རབ་་་་་
འབརཿ དྲག་མོ་མཆེད་གསུམ་གསོལ་ན༔ ཕྲིན་ལས་ཀུན་འགྲུབ་དགྲ་སྒྲོལ༔
དབང་དྲག་ཤན་དམར་བསྙེན་ན༔ གེགས་མེད་ཡིད་བཞིན་འགྲུབ་པོ༔ ཤ་ཟ་
ཊཱཀྐི་གསོལ་ན༔ དགྲ་བགེགས་མིང་ཙམ་མེད་པར༔ བརླག་འགྱུར་ཐེ་ཚོམ་་་
མེད་དོ༔ ཟབ་གསང་དེ་ཉིད་བསྒོམ་ན༔ རྟོགས་པ་ཕུལ་དུ་ཕྱིན་ལ༔ ཉམས་
མྱོང་ཡོན་ཏན་འབར་རོ༔ རང་གསལ་འགགས་མེད་བསྐྱང་ན༔ རྔ་ཡབ་རི་ལ་
ཕྱིན་ནོ༔ ཆོས་བདག་ཀུ་མུད་མ་ཎི༔ སྟོབས་ལྡན་ཀུན་བཟང་མིང་དང༔ བློ་
ལྡན་ཛྙཱ་ན་བཛ྄ བཀྲ་ཤིས་ཕུན་ཚོགས་སྟོབས་ཅན༔ དེ་དག་རྣམས་ཀྱི་དགོས་
རིམ༔ གུ་རུ་ཞི་བ་ཉིད་དང༔ དཔལ་ཆེན་རྡོ་རྗེ་འབར་བ༔ བདེ་ཆེན་ཛྷཱ་ན་
ཝ་རཿ བསྟན་སྲུང་རལ་གཅིག་ཤན་དམར༔ ལས་ཀྱི་ཕོ་ཉར་རབ་བསྔགས
ཟབ་གསང་བདག་པོ་མཛད་ན༔ སྔོན་སྨོན་རྟེན་འབྲེལ་དག་པས༔ རང་་་་་
གཞན་དོན་གཉིས་འགྲུབ་ལ༔ ཚོམ་བུ་སྟོང་ཕྲག་བཅས་ཏེ༔ རྔ་ཡབ་དཔལ་གྱི་
རི་ལ༔ སྟོན་འཁོར་དགོངས་པ་རོ་གཅིག༔ དམ་ཚིག་རལ་བར་གྱུར་ན༔ མི་
འདོད་སྣ་དགུ་འབེབས་ཤིང༔ མཁའ་འགྲོའི་བཀའ་ཆད་འབྱུང་ལ༔ ཚེ་ལ་་་
གེགས་མང་མཆིས་སོ༔ དེ་བཞིན་ཆོས་བདག་རྣམས་ཀྱིས༔ རང་སྐལ་ཕ་ཆོས་
ཟབ་མོ༔ གཏད་བཞིན་ཉམས་སུ་བླང་ན༔ འདི་ཕྱིར་ཕན་བདེ་འབྱུང་ངོ༔
ཉམས་ན་ཚེ་བསོད་དཔལ་དང༔ འབྲས་བུ་བརླག་པར་འགྱུར་རོ༔ ཐེ་ཚོམ་་་
ཡིད་གཉིས་བྱུང་ན༔ ལག་ཏུ་ལོང་དང་གསལ་ལོ༔ མ་བརྗེད་ནུས་ལྡན་རྡོ་རྗེ
• 120 •



དགོས་པ་རྒྱ་ཆེན་ཡོད་དོ༔ ཞེས་གསུངས་སོ
དེ་ནས་ཡང་ཕྱིན་ཚེ་དྲིན་པོ་ཆེ་བིཌཱུརྱའི་གཞལ་མེད་ཁང་མཛེས་ཤིང་ཡིད་དུ་
འོང་བའི་ནང་དུ་འཕགས་མ་འོད་ཟེར་ཅན་མ་སྐུ་མདོག་གསེར་བཙོ་མ་ལྟ་བུ་ཞལ་
གཅིག་ཕྱག་གཉིས་སྤྱན་གསུམ་འཛུམ་སྒེག་ཁྲོ་ཉམས་ཅུང་ཟད་ཆགས་པ་དར་དང་
རཏྣ་རིན་པོ་ཆེའི་རྒྱན་སྣ་ཚོགས་དང་པདྨའི་དོ་ཤལ་མཛེས་པ༔ ཕྱག་གཡས་ཐོ་
བ་དང་གཡོན་ཉི་ཟེར་བསྣམས་པ་ཞབས་གཉིས་གར་བསྒྱུར་གྱིས་ཕག་གི་ཁྲི་ལ་་་་་
རོལ་པ་འཇའ་འོད་ཐིག་ལེ་འཁྲིགས་པའི་དབུས་ན་བཞུགས་པ་དང་ཞལ་མཇལ་ཚེ་
བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་འདི་ལྟར་བཏབ་པོ༔
ཨེ་མ༔ རྒྱལ་བ་ཀུན་ཡུམ་འགྲོ་བའི༔ སྐྱབས་གཅིག་འཕགས་མ་ལྷ་མོ
རིགས་འདུས་འོད་ཟེར་ཅན་མ༔ མཁྱེན་བརྩེས་བདག་ལ་དགོངས་མཛོད༔
ཟབ་པའི་རྟེན་འབྲེལ་སྒོ་འབྱེད༔ བཀྲ་ཤིས་ཆེ་བའི་བརྡ་བྱང༔ ཟབ་པའི་་་་་
བདེན་བརྗོད་གསུང་འཚལ༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་་་་
བཅས་ཏེ་འདི་སྐད་གསུངས་སོ༔ ཨེ་མ༔ ལས་དང་སྨོན་ལམ་ལྡན་པའི
རིགས་བཟང་ནུས་ལྡན་རྡོ་རྗེ༔ ལེགས་པར་བདག་ལ་གསོན་དང༔ ཞལ་ཏ་་་
ཚིག་གསུམ་བཤད་དོ༔ བཀྲ་ཤིས་སྐྱིད་པའི་ཉི་མ༔ འཛམ་གླིང་ཐ་གྲུ་ཀུན་་་་་
ཁྱབ༔ ཕྱོགས་བཅུར་བརྡལ་བའི་འོད་གསལ༔ ལྷ་ལམ་ཡངས་པར་བརྡལ་་་་
ཤོག༔ ན་བུན་གཡུ་མདོག་ཁྲོད་ནས༔ བསིལ་ལྡན་བདེ་བའི་སྦྲང་ཆར
བབ་ནས་ཀུ་མུད་ཟུམ་པ༔ འོད་འཁྱུག་རབ་རྒྱས་སྨོན་ནོ༔ ལྷ་རྫས་ཙནྡན་་་་་
ཁྲོད་ན༔ གཡུ་འབྲུག་གསུང་དབྱངས་སྙན་པའི༔ བདེ་སྐྱིད་དམ་པའི་སྒྲ་ཡིས༔
ས་གསུམ་ཁྱབ་པར་གྱུར་ཅིག༔ སྲ་བརྟན་བྲག་གི་ཁྲོད་ན༔ གྲུལ་བུམ་ཕྲུ་གུའི་
• 121 •



རྒྱང་གླུ བྱ་ཚོགས་ཀུན་ལ་སྙན་པའི༔ དབྱངས་དེས་བདེ་ལེགས་འབྱོར་རྒྱས
རྒྱ་གར་བསིལ་ལྗོངས་གཡུ་ཁྲོད༔ སྐྱིད་པའི་ཀུ་མུད་ཚལ་ན༔ རྨ་བྱ་མདངས་་
འོད་བཀྲ་བ༔ འགྲན་བྲལ་སྐྱེ་བོས་བློ་བྲིད༔ ཚ་གདུངས་སེལ་བའི་ཁྲུས་ཆབ
བདེ་ལྡན་བསིལ་ཆབ་ཁྲོད་ན༔ མདངས་བཟང་ངང་ངུར་སྣ་ཚོགས༔ གར་་་་
བསྒྱུར་རབ་མཛེས་ངོ་མཚརཿ རི་བྲག་གངས་རིའི་རྩེ་ན༔ གདོང་ལྔའི་དབང་
པོ་འགྱིང་ཞིང༔ དམའ་བའི་གཅན་སྤྱང་ཟིལ་གནོན༔ སྒྲ་དབྱངས་ཀུན་ཁྱབ་
ངོ་མཚར༔ གཡུ་རལ་དཀར་མོའི་འོ་རྒྱུན༔ རིན་ཆེན་བུམ་པར་བསྐྱིལ་ཡོད
གསེར་མིན་སྣོད་ལ་མི་ཆགས༔ ལས་ཅན་ཁྱེར་སྤྱོད་ཉམས་སྤྲོ མདངས་ལྡན་
འོད་ཐིག་བཀྲ་བའི༔ གསོས་སྨན་ཧ་ལ་ནག་པོའི༔ རྩལ་དྲུག་བཀྲག་ཟེར་རྒྱས་
སོ༔ ཉོན་མོངས་རྒྱན་རྫོགས་ཨེ་མ༔ ཀུ་མུད་དྲི་བསུངས་ཁྲོད་ན༔ རྐང་དྲུག་
མང་པོས་གར་བསྒྱུར༔ གསོས་སྨན་སྦྲང་རྩིར་སྤྱོད་པའི༔ གསེར་སྦྲང་དྲི་བྲལ་
ངོ་མཚར༔ ལྷ་ལམ་ཡངས་པའི་གུར་ནང ང་རོའི་སྒྲ་སྐད་གདངས་ཀྱིས
བློ་དམན་བྱིས་པ་སྐྲག་མཛད༔ རིགས་བཟང་བུ་མོ་ཉམས་དགའ༔ འོད་ལྔའི་
འཁྱུད་འཁོར་ཀློང་ན༔ ནུབ་མེད་རང་བྱུང་ཉི་མ༔ ཀུན་གསལ་སུརྱའི་དབང་
པོ༔ སྲིད་གསུམ་འགྲན་ཟླ་མེད་དོ༔ ཐུགས་རྗེ་ལྕགས་ཀྱུ་རྣོ་བས༔ འགྲོ་བློ་
ཐབས་ཀྱིས་བཟུང་ནས༔ བདེ་སྟོང་གྲུ་ཆར་འབེབ་པའི༔ དཔའ་བོ་ཁྱེད་ནི་ངོ་
མཚར༔ དགོངས་པ་ཆོས་སྐུའི་ཀློང་ན༔ ལྷུན་གྲུབ་ཕ་ནོར་ཟབ་གཏེར༔
གསང་ཆེན་རྒྱ་མཚོ་སྤྱོད་པའི༔ གྲུབ་ཆེན་ཁྱེའུ་ཆུང་ལོ་ཙཱ༔ ངོ་མཚར་སྐྱིད་་་་
པའི་གཞི་ལེགས༔ སྐྱིད་པ་དྲུག་གི་ཐང་ལ༔ རྫུ་འཕྲུལ་ཅང་ཤེས་ཞོན་ནས
དམུས་ལོང་ལམ་སྣ་དྲང་ཤེས་རབ་ཉི་མ་ངོ་མཚར༔ འཕགས་པའི་ནོར་བདུན་་
• 122 •



ལྡན་ཅིང༔ ཚད་མེད་སྙིང་རྗེ་རབ་བྱུང༔ རྩ་ཁམས་མདུད་པ་གྲོལ་བའི༔
བདེ་བའི་རྡོ་རྗེ་ཨེ་མ༔ སྟོང་ཆེན་ལྟ་བ་ཡངས་པར༔ འཛིན་མེད་རིག་པ་ལྷུམ་
ཞུགས༔ རྩོད་བྲལ་སྤྱོད་ལམ་ཞིབ་པའི༔ ས་མན་སུརྱ་ངོ་མཚར༔ འོད་་་་
གསལ་རྡོ་རྗེ་སྙིང་པོ༔ ཟབ་ལམ་གསང་བ་སྙིང་ཁྲག དག་སྣང་ཡིད་བཞིན་་
འཁོར་ལོའི༔ བསྟན་པ་ཕྱོགས་བཅུར་རྒྱས་མཛོད༔ ཟབ་གསང་མཁའ་འགྲོའི་
ཐུགས་ཐིག རྩོལ་བྲལ་ཉམས་སྣང་ཆོས་སྐོར༔ གཉུག་མ་མི་ཤིག་དོན་གྱིས
འགྲོ་ཁམས་དོང་ནས་སྤྲུགས་མཛོད༔ གཞན་ཡང་རྨོངས་པའི་འགྲོ་བློ
མཁྱེན་གཉིས་ཤེས་རབ་འོད་བརྒྱས༔ རབ་གསལ་རྔ་ཡབ་དཔལ་རིརཿ སྟོན་
འཁོར་དགོངས་པ་རོ་གཅིག ཚོམ་བུ་གཅིག་ཏུ་འཚོགས་པའི༔ རྟེན་འབྲེལ་
ཆེ་བ་དེ་ཕུལ༔ མ་བརྗེད་ནུས་ལྡན་རྡོ་རྗེ༔ ཐུགས་ལ་ཡང་དག་འཇོག་འཚལ༔
ཞེས་གསུངས་སོ༔
དེ་ནས་ཡང་ཕྱིན་ཚེ་ལྷུན་གྲུབ་རང་བྱུང་གི་གཞལ་མེད་ཁང་གི་ནང་དུ་སླེབ་
ཚེ་འཇའ་འོད་ཐིག་ལེ་མུ་མེད་པ་འཕྲོ་བའི་དབུས་སུ་འཕགས་མ་རྗེ་བཙུན་མྱུར་མ་
དཔའ་མོ་སྐུ་མདོག་ལྗང་སྔོན་ཞལ་གཅིག་ཕྱག་གཉིས་འཛུམ་མཛེས་རབ་ཏུ་སྒེག་པ་
དར་དང་རསྣ་རིན་པོ་ཆེའི་རྒྱུས་ལེགས་པར་སྤྲས་པ༔ ཕྱག་གཡས་མཆོད་སྦྱིན་་
ཕྱག་རྒྱའི་ཚེ་བུམ་དང་གཡོན་ཐུགས་ཀར་ཨུཏྤལ་བསྣམས་པ་ཞབས་གཡས་བརྐྱང་
གཡོན་བསྐུམ་གར་གྱིས་གཡུ་འབྲུག་ལ་ཞོན་པ་གཟི་བརྗིད་བཟོད་པར་དཀའ་བ་་་
རིག་བདག་སྣང་བ་མཐའ་ཡས་བཞུགས་པ་དང༔ གཡས་ལོགས་ཀྱི་འབུར་ནང་
ལ་སྒྲོལ་དཀར་ཡིད་བཞིན་འཁོར་ལོ་ལྷ་མོའི་ཆ་བྱད་ཅན་ཚེ་བུམ་དང་མདའ་དར་
བསྣམས་པ༔ གཡོན་ངོས་སུ་སྒྲོལ་དམར་ཁམས་གསུམ་དབང་སྡུད་ལོངས་སྐུའི་
• 123 •



ཆས་ཅན་གཡས་ལྕགས་ཀྱུ་གཡོན་ནོར་བུ་འཛིན་ཅིང་འཇའ་འོད་ཟེར་གསུམ་མུ་་་
མེད་པ་འཕྲོ་བ་གསུམ་དང་མཇལ་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་
ལ་གསོལ་བ་འདི་ལྟར་བཏབ་པོ༔ ཨེ་མ༔ དུས་གསུམ་རྒྱལ་བ་བསྐྱེད་པའི
ཡེ་ཤེས་དབྱིངས་ཀྱི་མཁའ་འགྲོ༔ འགྲོ་བ་འདུལ་བའི་ཕོ་ཉ ཨརྱ་མྱུར་མ་་་་
དཔའ་མོ༔ ཚེ་འཛིན་ཡིད་བཞིན་འཁོར་ལོ དཔལ་བསྐྱེད་ཏཱ་རེ་དམར་མོ༔
མཁྱེན་བརྩེ་ནུས་པས་རབ་དགོངས༔ བདག་ལ་གདམས་ངག་ཚིག་ཉུང
དོན་འདུས་ཟབ་པའི་མན་ངག༔ ཅི་ནས་གསུངས་བར་ཞུའོ༔ ཞེས་ཞུས་ཚེ་་་
འཕགས་མ་མྱུར་དཔལ་ལྷ་མོའི་ཞལ་འཛུམ་ཐུགས་བརྩེ་བ་ཆེན་པོའི་ངང་ནས་འདི་
སྐད་གསུངས་སོ༔ ཨེ་མ༔ ལས་སྨོན་རྟེན་འབྲེལ་གྱི་བསྐྱེད་པའི༔ རིགས་་་
བཟང་ནུས་ལྡན་ཁྱེད་གསོན་དང༔ ཞལ་ཏ་ཚིག་གསུམ་ཞིག་སྨྲའོ༔ མ་བརྗེད་
རིག་དབྱིངས་སུ་བསྟིམ་འཚལ༔ སྣ་ཚོགས་ཆོས་ཁམས་ཀྱི་སྣང་བ༔ མ་་་་་
བརྟགས་བདེན་གྲུབ་ལྟར་སྣང་ཡང༔ དཔྱད་ན་དངོས་པོ་རང་མི་འདུག ང་
བདག་སེམས་རྟོག་གི་རོལ་པ༔ ཡུལ་མེད་ཟང་ཐལ་དུ་འདུག་གོ༔ འདོད་ཡོན་
ལྔ་ལྡན་གྱི་བཀོད་པ༔ ཞེན་ཡུལ་དངོས་མཚན་གྱི་སྟོང་ངོ༔ དག་པ་སངས་་་་
རྒྱས་ཀྱི་ཞིང་ཁམས༔ མ་རིག་འཁོར་བ་ཡི་བཀོད་པ༔ སེམས་འཛིན་བློས་་་་་
བཏགས་ཀྱི་རོལ་གར༔ དོན་ལ་མཚན་མ་རུ་མ་གྲུབ༔ དགེ་དང་མི་དགེ་ཡི་་་
སྣང་བ༔ འཁོར་བའི་སྣོན་པ་ཙམ་ཡིན་ནོ༔ ཞེན་མེད་རང་བབ་ཏུ་ཀློད་་་་
ལགས༔ སྣ་ཚོགས་མེད་པ་དང་སྟོང་ཉིད༔ ངོ་བོ་ཉིད་དབྱིངས་སུ་འུབ་ཆུབ༔
མཁའ་མཉམ་བྱང་ཆུབ་ཀྱི་སེམས་ཀློང༔ དབྱིངས་ཡེ་འབྲལ་མེད་ཀྱི་རོལ་པ༔
གཅེར་བྱུང་མངོན་གྱུར་ཞིག་མཛད་འཚལ༔ གཏད་མེད་བྱུང་རྒྱལ་གྱི་རང་བབ༔
• 124 •



，
ཤུགས་འབྱུང་གང་ཤར་གྱི་ཡེ་ཤེས༔ འཛིན་རྩོལ་རྟོག་དཔྱོད་དང་བྲལ་བའི༔
སྐུ་གསུམ་མཉམ་བརྡལ་དུ་ལ་ཟློས གནས་འགྱུའི་ཤན་འབྱེད་ཀྱི་མ་འབྲེལ
མངོན་ལྐོག་འགྱུ་བ་ལ་མ་གོལ༔ རྣམ་རྟོག་འཛིན་པ་དང་བྲལ་ལོ༔ ཡུལ་སྣང་
ནུབ་པའང་མ་ཡིན༔ ཐ་མལ་རང་གསལ་གྱི་ཤེས་པ༔ དྲན་རྟོག་འགྱུར་བ་་་་
དང་བྲལ་བའི༔ ཡང་ངེ་སང་ངེ་བར་ཀློད་འཚལ༔ བློ་འདས་རྒྱལ་ཀུན་གྱི་་་་
དགོངས་པ༔ སེམས་མེད་གཉུག་མ་ཡི་ཤེས་པ༔ ཐིམ་ལ་མ་རྨུགས་པའི་དྲན་་
རིག རང་ཤར་གསལ་སྟོང་ཟུང་མཉམ་བརྡལ༔ ཀློང་ཆེན་དགོངས་པ་དེ་་་
སྐྱོངས་མཛོད༔ སྙིང་རྗེས་གདུལ་བྱ་རྣམས་སྐྱོངས་ཞིང༔ དག་སྣང་ཕྱོགས་་་་་
མེད་དུ་བརྡལ་ལོ༔ ཉོན་མོངས་འབུར་འཇོམས་སུ་བཤིག་ལ༔ ཞེན་མེད་་་་་
དཔའ་གདེངས་ཏེ་ཟིན་ཅིང༔ བརྟུལ་ཞུགས་རང་བབ་ལ་ཀློད་མཛོད༔ ལྟ་་་
སྤྱོད་སྒོམ་པ་ཡི་མན་ངག༔ བོག་འདོན་ཐབས་མཆོག་ལ་བརྩོན་མཛོད༔ ལྷག་
པའི་ཡོན་ཏན་རྣམས་འཕེལ་ལོ༔ མ་བརྗེད་རིག་འཛིན་གྱི་རྣལ་འབྱོར༔ ཞེས་
གསུངས་སོ༔ དེ་ནས་ཡང་བདག་གིས་གསོལ་བ༔ ཀྱེ༔ རྒྱལ་བ་ཀུན་གྱི་ཡུམ་
གཅིག འགྲོ་འདུལ་ཕྲིན་ལས་མངའ་བདག༔ ཐུགས་རྗེ་བརྩེ་བའི་བདག་་་་
ཉིད༔ བདག་ལ་མཁྱེན་པས་དགོངས་མཛོད༔ གསུང་མཆོག་ཏཱ་རེ་བཟླས་ན༔
བྱིན་རླབས་ཕན་ཡོན་ཇི་ལྟར༔ འབྱུང་བའི་ལོ་རྒྱུས་གསུང་འཚལ༔ ཞེས་ཞུས་
ཚེ་འཕགས་མའི་ཞལ་ནས་འདི་སྐད་གསུངས་སོ༔ ཨེ་མ༔ རིགས་མཆོག་རྒྱལ་
བའི་སྲས་པོ༔ རྣལ་འབྱོར་ནུས་ལྡན་འདུས་རྩལ༔ མཁྱེན་བརྩེའི་བདག་་་་
རབ་དགོངས༔ སྙིང་པོ་བསྒྲུངས་བའི་ཕན་ཡོན༔ མདོ་ཙམ་ཁྱོད་ལ་བཤད་དོ༔
ཨོཾ་ནི་རྒྱལ་བ་ཀུན་གྱི༔ སྐུ་གསུངས་ཐུགས་བཅུད་ཡོངས་འདུསཿ ཏཱནི་་་་་
，
，，
，
• 125 •



འཕགས་མ་ཉེར་གཅིག རེ་ཡིས་དགོས་འདོད་ཆར་འབེབས༔ ཏཾ་་་་་
འཕགས་མའི་ཐུགས་སྲོག༔ ཧཱུྃ་ནི་འགག་མེད་ཡེ་ཤེས༔ སཱ་ནི་ལས་ཉོན་སྡིག་་
སྒྲིབ༔ ཧཱཡིས་ཞི་ཞིང་སྟོང་འགྱུར༔ ཨོཾ་ནི་སྐུ་ཡི་དབྱིངས་སོ༔ ཏཱནི་འཕྲལ་
རྐྱེན་སྣ་ཚོགས༔ རེ་ཡང་འཇིགས་པ་བཅུ་དྲུག༔ ཏཾནི་འཕགས་མའི་ཐུགས་་
རྗེསཿ ཧཱུྃ་གིས་འབྲལ་མེད་རབ་སྐྱོངས༔ སཱ་ཡིས་མི་མཐུན་ཕྱོགས་ཀུན༔ ཧཱ
བརྗོད་དབྱིངས་སུ་ཞིའོ༔ ཨོ་ནི་འགགས་མེད་གསུང་དབྱངསཿ ཏཱནི་ཚེ་དང་
བསོད་ནམས༔ རེ་ནི་དགོས་འདོད་ལོངས་སྤྱོད༔ ཏཾཞེས་འཕགས་མ་ལྷ་་་་
མོས༔ ཧཱུྃ་གིས་དངོས་གྲུབ་ཀུན་རྩོལ༔ སཱ་ཡིས་འཕྲལ་རྐྱེན་སྣ་ཚོགས ཧཱ
བརྗོད་སྟོང་པར་གྲོལ་ལོ༔ ཨོ་ནི་འཁྲུལ་བྲལ་ཐུགས་ཀློང༔ ཏཱནི་འཕྲལ་བྱུང་
རྣམ་རྟོག རེ་ཡང་གཟུང་འཛིན་འཕྱང་བ༔ ཏཾནི་འཕགས་མའི་ཐུགས་་་་་
དང༔ ཧཱུྃ་ནི་དབྱེར་མེད་ཟང་ཐལ༔ སཱ་ནི་དུག་གསུམ་འཁྲུལ་རྟོག༔ ཧཱནི་
དབྱིངས་རིག་འབྲལ་མེད༔ ཨོ་ནི་དགོངས་པ་ཀློང་ཆེན༔ ཏཱནི་རིགས་པའི་་
ཡེ་ཤེས༔ རེ་ནི་ཟབ་གཏེར་རྒྱ་མཚོ༔ ཏཾནི་འཕགས་མའི་སྒོ་འབྱེད༔ ！
ཡིས་འགྲོ་ཁམས་རྒྱ་མཚོ༔ ཧཱ8ཡིས་དབྱིངས་སུ་སྒྲོལ་ལོ༔ ཨོ་ནི་འཕགས་མིའི་
གདུངས་སོ༔ ཏནི་རིགས་རྒྱུད་འགྲོ་དྲུག རེ་ནི་ཁམས་གསུམ་གནས་རིས༔
ཏཱཾནི་འཕགས་མས་རྗེས་བཟུང༔ སཱ་ཡིས་སྡིག་སྒྲིབ་ཀུན་སྦྱོངས༔ ཧཱཡིས་་་་
དབྱིངས་སུ་སངས་རྒྱས༔ ཨོ་ནི་འཕགས་མཆོག་ཐུགས་ཆེན༔ ཏཱནི་གུ་རུ་་་་
པདྨ༔ རེ་ནི་རྡོ་རྗེ་གཞོན་ནུ༔ ཏཾནི་རྗེ་བཙུན་སྒྲོལ་མ༔ སཱ་ནི་སྙིགས་མའི་
འགྲོ་བ༔ ཧཱནི་ཐུགས་རྗེས་སྐྱོབས་སོ༔ ཨོ་ནི་གཉུག་མའི་ཡེ་ཤེས༔ ཏཱནི་་
རྩ་རླུང་ཐིག་ལེ༔ རེ་ནི་བཅུ་དྲུག་འགྲོས་ཀྱིས༔ ཏཾནི་དགའ་བཞིའི་ཡེ་ཤེས
• 126 •



སཱ་ནི་གཟུང་འཛིན་དྲི་མ༔ ཧཱཡིས་དབྱིངས་སུ་ཞིའོ༔ ཨོ་ནི་ཏིང་འཛིན་རྣམ་
གསུམ༔ ཏཱནི་གསལ་བ་གསུམ་གཟེར༔ རེ་ནི་སྲོག་སྡོམ་གཟེར་བཞི༔
ནི་སྲོག་གི་སྙིང་པོ༔ སཱ་ཡིས་བག་ཆགས་ཀུན་སྦྱོངས༔ ཧཱཡིས་རིག་འཛིན་་་་
བཞི་ཐོབ༔ ཨོ་ནི་ཟང་མདོག་དཔལ་རི༔ ཏཱནི་རི་བོ་གྲུ་འཛིན༔ རེ་ནི་ནུབ་
ཕྱོགས་བདེ་ཆེན༔ ཏཾནི་གཡུ་ལོ་བཀོད་པ༔ སྣ་ནི་འབྲེལ་བ་ཐོབ་ཚད༔ ཧཱ
ཡིས་ཞིང་རྣམས་ལ་འགོད༔ ཨོཾ་ནི་སྐུ་ལྔའི་རང་བཞིན༔ ཏཱ་རེ་ཡེ་ཤེས་ལྔ་ལྡན༔
ཏུཏྟ་རེ་ཡིས་ཡང་དག མཆོག་གི་དོན་རྣམས་སྟོན་ནོ༔ ཏུ་རེས་ནད་གདོན་
བར་ཆད༔ འཕྲལ་རྐྱེན་ངན་པ་ཞི་ལ༔ ཚེ་དཔལ་བསོད་ནམས་ཆོས་འཕེལ
སྭཱ་ཧཱས་གཉིས་འཛིན་འཕྱང་བ༔ སྒྱུ་མའི་འཁྲུལ་འཁོར་ཞིག་བཞིན༔ སྟོང་་་་
གསལ་ངང་ལ་འབྱམས་ཀླས༔ འཕགས་མ་གཙོ་འཁོར་ཡོངས་ཀྱི༔ ཐུགས་་་་་
མཆོག་ཡང་སྙིང་ཡིན་ནོ༔ ཟབ་མོའི་དངོས་གྲུབ་ཉེའོ༔ མི་སྐྱ་ཕོ་མོ་ཀུན་གྱིས
ཡི་དམ་འདི་ལ་མཛད་ནས༔ གསོལ་བ་ལྷང་ལྷང་བཏབ་ན༔ ཐུགས་རྗེ་ཉེ་་་་
རིང་མེད་དོ༔ བཟང་ངན་རིས་ཆད་བློ་བྲལ༔ འཕྲལ་རྐྱེན་གཡུལ་ངོ་འཇོམས་
ལ༔ བདེ་སྐྱིད་ལང་ཚོ་སྤེལ་ལོ༔ ནད་ཡམ་དུས་འཁྲུག་འཇོམས་ཤིང༔
རྫོགས་ལྡན་དཔལ་ལ་སྤྱོད་འགྱུར༔ དེ་ཕྱིར་སྙིགས་དུས་སྐྱོབས་པ༔ ལྷ་ལྔ་སྤྱི་་
བོའི་གཙུག་ཏུ་བཀུར༔ བསྙེན་སྒྲུབ་གསོལ་འདེབས་གཡེལ་མེད་བརྩོན༔ དེ་
ཡིས་དབང་དང་དངོས་གྲུབ་ཐོབ༔ ཕྱི་ནང་འཕྲལ་རྐྱེན་མ་ལུས་ཞི ཐེ་ཚོམ་་
མེད་དོ་ས་མ་ཡཱ༔ བདེན་རྫུན་ལག་ཏུ་ལོངས་དང་གསལ༔ མ་བརྗེད་ནུས་་་་་
ལྡན་རྡོ་རྗེ་ལེགས༔ ཞེས་གསུངས་སོ༔
དེ་ནས་ཡང་ཞུས་པ༔ ཀྱེ༔ བཀའ་དྲིན་མཉམ་མེད་དམ་པ༔ འགྲོ་་་
• 127 •



འདྲེན་འཕགས་མ་ལྷ་མོ༔ མཁྱེན་བརྩེས་བདག་ལ་རབ་དགོངས༔ སྐུ་ཉིད་་་
འཁོར་དང་བཅས་ལ༔ གསོལ་བཏབ་དངོས་གྲུབ་མྱུར་བ༔ རྐྱེན་སེལ་བསམ་
པ་འགྲུབ་པའི༔ མན་ངག་ཟབ་མོ་གསུང་མཛོད༔ ཅེས་ཞུས་ཚེ་འཕགས་མའི་
ཞལ་འཛུམ་པ་དང་བཅས་པས་འདི་སྐད་དོ༔ ཨེ་མ་ཧོ༔ འདི་ནས་ལྷོ་ཕྱོགས་
རི་བོ་གྲུ་འཛིན་གྱི༔ མདུན་ངོས་ཏཾལས་བྱུང་བའི་ཞིང་ཁམས་ནི༔ གཡུ་ལོ་་་
བཀོད་པ་བདེ་ཆེན་ཡེ་ཤེས་དལ༔ ལྷུན་གྲུབ་ཞིང་ཁམས་མཆོག་ལ་གསོལ་བ་་་་
འདེབས༔ རིན་ཆེན་སྣ་ཚོགས་རྩིག་པ་འོད་འབར་བརྡལ༔ ཕྱི་ནང་གསང་བི་
མཆོད་སྤྲིན་བཀོད་པ་དང༔ ལྷ་ཀླུ་མི་ཡི་ལོངས་སྤྱོད་བསམ་མི་ཁྱབ༔ ངོ་་་་
མཚར་བཀོད་པའི་ཞིང་ལ་གསོལ་བ་འདེབས༔ ཁྲུས་ཀྱི་རྫིང་བུ་ཡན་ལག་བརྒྱད་
དང་ལྡན༔ དྲི་བཟང་མེ་ཏོག་ལྗོན་བཟང་འབྲས་བུ་དང༔ བྱ་དང་རི་དྭགས་་
ཆོས་ཀྱི་སྒྲ་དབྱངས་སྒྲོགས༔ ཡ་མཚན་ཁྱད་འཕགས་ཞིང་ལ་གསོལ་བ་འདེབས༔
རིན་ཆེན་ས་གཞི་མནན་ན་ནེམ་པ་དང༔ བཏེགས་ན་སྤར་ལ་བདེ་འཇམ་ཁོད་
སྙོམས་ཡངཿ བདུད་རྩི་སྦྲང་ཆར་ཟིལ་མ་རྟག་དུ་འབེབས༔ ཡོན་ཏན་མཐའ་
ཡས་ཞིང་ལ་གསོལ་བ་འདེབས༔ གཞལ་ཡས་ཁང་དབུས་སྣ་ཚོགས་རཏྣའི་ཁྲི་
མི་འཇིགས་བྱོལ་སོང་གར་བསྒྱུར་རོལ་བའི་སྟེང༔ ཡེ་ཤེས་ལྔ་ལྡན་འཇའ་ཟེར་་
གུར་ཁང་འཁྲིགས༔ གསལ་ཁྱབ་བདེ་བའི་ཁྲི་ལ་གསོལ་བ་འདེབས༔ སྐུ་ནི་མི་
འགྱུར་ཟང་ཐལ་ཨིནྡྲའི་མདངས༔ འགག་མེད་གསུང་གིས་འགྲོ་ལ་ཆོས་ཆར་་་
འབེབས༔ འཁྲུལ་བྲལ་ཐུགས་ཀྱིས་ཡིད་བཞིན་རེ་བ་སྐོངས༔ རྗེ་བཙུན་སྒྲོལ་
མ་ཡུམ་ལ་གསོལ་བ་འདེབས༔ ཐུགས་རྗེ་བརྩེ་བས་འགྲོ་ལ་དངོས་གྲུབ་འབེབས
ཕྱི་ནང་གསང་བའི་བར་ཆད་གཡུལ་ངོ་སེལ༔ ཚེ་བསོད་དཔལ་འབྱོར་ཉམས་་་
• 128 •



རྟོགས་ཡོན་ཏན་བསྐྱེད༔ བཀའ་དྲིན་མཉམ་མེད་རྗེ་ལ་གསོལ་བ་འདེབས༔
གཟི་བརྗིད་འོད་འབར་བཅོ་ལྔའི་ཟླ་རྒྱས་འདྲ༔ འོད་དཀར་མཐའ་ཡས་ཕྱོགས་
བཅུ་ཀུན་ཏུ་འགྱེད༔ རྨོངས་ཚོགས་འགྲོ་བློའི་མུན་པ་མཁའ་ལྟར་སངས༔
དབྱངས་ཅན་ལྷ་མོའི་སྐུ་ལ་གསོལ་བ་འདེབས༔ དབུལ་ཕོངས་འབྱོར་རྒུད་་་་་
བསལ་བའི་རནྣ་བཞིན༔ དགོས་འདོད་ཆར་བ་ཕྱོགས་རྣམས་ཀུན་ཏུ་འབེབས༔
སྒྲུབ་མཆོག་རྣལ་འབྱོར་ཡོངས་ཀྱི་རེ་བ་སྐོངས༔ བསོད་ནམས་མཆོག་རྩོལ་སྐུ་ལ་
གསོལ་བ་འདེབས༔ དུས་མིན་འཆི་བའི་མཚན་མ་དབྱིངས་སུ་བསལ
འགྱུར་མེད་ཚེ་ལ་མངའ་བརྙེས་རྡོ་རྗེའི་གཞི༔ མི་ཤིག་ཨ་ཡུའི་དངོས་གྲུབ་སྩོལ་
མཛད་པའི༔ གཙུག་ཏོར་རྣམ་རྒྱལ་སྐུ་ལ་གསོལ་བ་འདེབས༔ མ་ཆགས་པདྨ་
ར་གའི་མདངས་འཛིན་ཅིང༔ ཁམས་གསུམ་དབང་སྡུད་ཐབས་མཁས་ཕྱག་རྒྱ་
བསྒྱུརཿ འགྲོ་ལ་འདོད་པའི་རེ་སྐོངས་དབང་གི་ལྷ༔ ཀུ་རུ་ཀུལླེའི་སྐུ་ལ་་་་
གསོལ་བ་འདེབས༔ ཕས་རྒོལ་དགྲ་ཡི་དཔུང་ཚོགས་འཇོམས་པ་དང༔
འཕྲལ་རྐྱེན་རྒུད་པ་མ་ལུས་དབྱིངས་སུ་བསལ༔ འགྲོ་བ་ཐུགས་རྗེའི་སྐྱོབས་པའི་
བཀའ་དྲིན་ཅན༔ འཇིགས་བྱེད་ལྷ་མོའི་སྐུ་ལ་གསོལ་བ་འདེབས༔ བྱད་ཕུར་
ཟོད་གཏོང་རྫས་སྦྱོར་ངན་པ་དང༔ ཆགས་ཆེ་ཉམས་ང་རྨི་ལམ་ངན་པ་སོགས༔
སོར་ཆུད་བདེ་ཆེན་ཡེ་ཤེས་བསྐྱེད་མཛད་པའི༔ གཞན་གྱི་མི་ཐུབ་སྐུ་ལ་གསོལ་
བ་འདེབས༔ ཕྲ་མེན་མུ་སྟེགས་ཀླ་ཀློའི་ཆོ་རོལ་དང༔ རྒྱལ་བསེན་གདུག་པའི་
བར་ཆད་གཡུལ་བཟློག་ཅིང༔ སྡུག་བསྔལ་ཀུན་ལས་སྐྱོབས་མཛད་རྗེ་བཙུན་མ༔
གཞན་ལས་རྣམ་རྒྱལ་སྐུ་ལ་གསོལ་བ་འདེབས༔ ཚ་གདུངས་གཟིར་ལ་བསིལ་
བའི་ལང་ཚོ་སྟོན༔ གྲང་ལྷག་མནར་ལ་བདེ་དྲོད་རབ་ཏུ་འབེབས༔ གང་་་་་་
• 129 •



འདུལ་དེར་སྣང་རྒྱལ་ཀུན་བསྐྱེད་པའི་ཡུམ༔ སེང་ལྡིང་ནགས་ཀྱི་སྒྲོལ་མ་་་་་
གསོལ་བ་འདེབས༔ སྐུ་ཡིས་འདོད་ཁམས་གསུང་གིས་གཟུགས་ཀྱི་ལྷ
ཐུགས་ཀྱིས་གཟུགས་མེད་ཁ་ལོ་དབྱིངས་སུ་བསྒྱུར༔ ནུས་མཐུ་ཡོན་ཏན་སྟོང་གི་
དཔལ་མངའ་བ༔ འཇིག་རྟེན་གསུམ་རྒྱལ་སྐུ་ལ་གསོལ་བ་འདེབས༔ གྲུ་་་་་
གཟིངས་གནས་མལ་ཐེམ་སྐས་སྣ་ཚོགས་དང༔ ཟས་ནོར་ལོངས་སྤྱོད་འདོད་་་་
རྒུའི་ཆར་བ་འབེབས༔ མཆོག་ཐུན་དངོས་གྲུབ་རནྣའི་གཏེར་ཆེན་པོ༔ ནོར་
རྒྱུན་ལྷ་མོའི་སྐུ་ལ་གསོལ་བ་འདེབས༔ གཞི་བདེ་ལམ་བདེ་འབྲས་བུ་བདེ་བར་
མཛད༔ བསམ་པ་ལྷུན་གྲུབ་བཀྲ་ཤིས་ཆར་ལྟར་འབེབས༔ སྙིགས་མའི་རྒུད་
བཅོམ་རྫོགས་ལྡན་ལང་ཚོ་འདོམསཿ བཀྲ་ཤིས་དོན་བྱེད་སྐུ་ལ་གསོལ་བ་་་་་
འདེབས༔ ཕྱི་དགྲ་མཐའ་དམག་ནང་དགྲ་དམ་ལོག་རིགས༔ གསང་དགྲ་་་་
གཉིས་འཛིན་རཱུ་ཏྲ་མ་ལུས་པའི༔ དཔའ་བཀོང་གདུག་པ་ཚར་གཅོད་རྗེས་སུ་་
འཛིན༔ དགྲ་དཔུང་འཇོམས་མཛད་སྐུ་ལ་གསོལ་བ་འདེབས༔ འབར་བའི་་
སྤྱན་མིག་གློག་ལྟར་རབ་རྡེབ་ཅིང༔ རྔམས་པའི་ང་རོས་དུག་གསུམ་ལོག་རྟོག་་
འདུལ༔ བཟོད་དཀའི་གཟི་བརྗིད་དུས་མཐའི་མེ་ལྟར་འབར༔ ཁྲོ་གཉེར་་་་་
ཅན་མཛད་སྐུ་ལ་གསོལ་བ་འདེབས༔ ཤ་ཟ་རོ་ལང་གདོན་རྣམས་འཇོམས་པ་་
དང༔ གཅན་གཟན་རྒྱ་མཚོ་སྲིན་པོ་རིམས་ནད་སོགས༔ ཞི་མཛད་ཟླ་བའི་་་་
འོད་ལྟར་བསིལ་ཟེར་ཅན༔ རབ་ཏུ་ཞི་མཛད་སྐུ་ལ་གསོལ་བ་འདེབས༔
དམར་སེར་འཆར་ཁའི་ལང་ཚོ་ཕྱོགས་བཅུར་སྟོན༔ མ་རིག་མུན་པ་མཁའ་ལྟར་
དག་སངས་ནས༔ མཁྱེན་པའི་བློ་གྲོས་སྟོང་གི་ཟེར་དངར་འབེབས འབར་
བའི་འོད་ཅན་སྐུ་ལ་གསོལ་བ་འདེབས༔ སྲིད་དང་ཞི་བའི་སྒོ་འཕར་ཕྱག་རྒྱས་
• 130 •



གནོན༔ དཔག་མེད་རྨོངས་པའི་སྐྱེ་འགྲོ་ཀུན་འཛིན་ནས༔ བདེ་ཆེན་ཡེ་ཤེས་
མཁའ་ལ་རབ་རྒྱས་འདེབས༔ དཔག་མེད་གནོན་མའི་སྐུ་ལ་གསོལ་བ་འདེབས༔
འཁོར་བ་རྗེས་འཛིན་བག་ཆགས་སྐྱོན་དང་བྲལ༔ ལས་ལྡན་བུ་རྣམས་ཐུགས་རྗེ་
བརྩེ་བས་སྐྱོངས༔ བཀའ་དྲིན་སྲིད་པ་གསུམ་ན་ཟླ་མེད་པའི༔ རྨ་བྱ་ཆེན་་་་་
མོའི་སྐུ་ལ་གསོལ་བ་འདེབས༔ རིག་སྔགས་རྒོད་གཏོང་བྱད་མའི་གཡུལ་ལས་་་
རྒྱལ༔ ཉོན་མོངས་བདུད་ཀྱི་འཕྲང་ལམ་ཀུན་བསལ་ནས༔ རྣམ་རྒྱལ་སྤྱོད་་་་
པའི་སྐལ་ལྡན་རྗེས་སུ་འཛིན༔ མི་ཕམ་རྒྱལ་མོའི་སྐུ་ལ་གསོལ་བ་འདེབས༔
འགྲོ་བའི་རིམས་ཡམ་འཚུབས་མ་ཐམས་ཅད་འཇོམས༔ སྙིགས་མའི་འགྲོ་བ་མ་
ལུས་རྗེས་སུ་འཛིན༔ འཇིགས་པ་བཅུ་དྲུག་རྒོལ་བ་ཚར་གཅོད་པའི༔ རི་ཁྲོད་
ལྷ་མོའི་སྐུ་ལ་གསོལ་བ་འདེབས༔ འདུད་ཅིང་མོས་པའི་གང་ཟག་ཕོ་མོ་ཡི༔
འཕྲལ་སྣང་ཇག་ཆོམ་རྐུན་མའི་འཚེ་བ་སྐྱོབས༔ ལུས་སེམས་བདེ་བའི་ལང་ཚོ་་
རབ་སྟོན་པའི༔ འོད་ཟེར་ཅན་མའི་སྐུ་ལ་གསོལ་བ་འདེབས༔ ཚེ་བསོད་ལྷ་་
འདྲེས་བརྐུས་འཕྲོག་ཡལ་ཞིག་འཐོར༔ ཆད་དང་རལ་གས་སོར་ཆུད་ཚེ་དབང་
རྩོལ༔ འཆི་མེད་རིག་འཛིན་ས་ལ་རབ་སྦྱོར་བའི༔ ཡིད་བཞིན་འཁོར་ལོའི་སྐུ་
ལ་གསོལ་བ་འདེབས༔ ཁམས་གསུམ་སྲིད་པའི་ཟས་ནོར་ལོངས་སྤྱོད་དངཿ
འདོད་རྒུའི་ཕྱྭ་གཡང་རན་མ་ལུས་པ༔ སྒྲུབ་ལ་ཆར་ལྟར་འབེབས་པའི་བཀའ་
དྲིན་ཅན༔ སྒྲོལ་དམར་དབང་གི་སྐུ་ལ་གསོལ་བ་འདེབས༔ དུས་གསུམ་ས་་་་
ལེར་གཟིགས་པའི་སྤྱན་མངའ་བ༔ ཆགས་ཐོག་དྲི་མ་བྲལ་བའི་ཡེ་ཤེས་ཅན༔
སྐྱེ་འཆི་འགྱུར་མེད་དག་པ་དབྱིངས་ཀྱི་ལྷ༔ ལོངས་སྐུ་རྗེ་བཙུན་ཏཱ་རེར་གསོལ་
བ་འདེབས༔ སྟོང་གསལ་འཛིན་མེད་ཡེ་ཤེས་གསང་བའི་ཀློང༔ འཁོར་་་་་
• 131 •



，
འདས་རོ་མཉམ་སྤངས་བླང་བྲལ་བའི་ཐུགས༔ སྤྲོས་བྲལ་འགག་མེད་དོན་དམ་
སྟོན་པ་མཆོག ཆོས་སྐུ་ཡུམ་ཆེན་མོ་ལ་གསོལ་བ་འདེབས༔ མི་འབྱེད་འཇིག་
རྟེན་བྱེ་བ་ཕྲག་བརྒྱ་རུ༔ གང་ལ་གང་འདུལ་སྤྲུལ་བ་བསམ་ཡས་འགྱེད༔
ལས་ལྡན་མ་ལུས་བདེ་ཆེན་ཞིང་ལ་འགོད༔ རྣམ་འཕྲུལ་བསམ་མི་ཁྱབ་ལ་གསོལ་
བ་འདེབས༔ གསུང་མཆོག་འགག་པ་མེད་པའི་ཡེ་ཤེས་སྐུ རྨད་བྱུང་ཐབས་
ཀྱིས་འགྲོ་བ་གང་འདུལ་མཛད༔ ཆགས་མེད་བྱུ་རུའི་ལྷུན་པོ་ལྟ་བུའི་སྐུ
རིགས་བདག་སྣང་མཐའ་ཡས་ལ་གསོལ་བ་འདེབས༔ དྲན་པས་འཇིགས་བརྒྱད་
སྐྱོབ་པའི་ཏཱ་རེ་མ༔ སྨོན་པས་དགོས་འདོད་རེ་བ་མ་ལུས་སྐོངས༔ བསམ་་་་
པས་མཆོག་གི་དངོས་གྲུབ་རབ་རྩོལ་བའི༔ འགྲན་བྲལ་བཀའ་དྲིན་ཅན་ལ་་་་་
གསོལ་བ་འདེབས༔ མོས་གུས་ལྡན་པས་གཉིས་གསུམ་བདུན་བརྗོད་ན༔
འདོད་པ་ཐམས་ཅད་མྱུར་དུ་ཐོབ་པར་བྱེད༔ བགེགས་དང་འཇིགས་པའི་་་་
ཚོགས་རྣམས་རང་སར་གཅོད༔ གདུལ་བྱའི་སྐྱབས་གཅིག་མ་ལ་གསོལ་་་་་
འདེབས༔ ལྔ་བརྒྱ་སྙིགས་མའི་དམུས་ལོང་འགྲོ་བ་ལ༔ ཐུགས་རྗེས་ཡལ་བར་
མི་འདོར་རྗེས་སུ་འཛིན༔ ལས་ངན་འཕྲང་ལས་སྒྲོལ་བའི་ཡུམ་གཅིག་མ
སྔོན་གྱིས་དམ་ཚིག་ཅན་ལ་གསོལ་བ་འདེབས༔ རྗེ་བཙུན་བཅོམ་ལྡན་འདས་མ་
སྟོན་འཁོར་བཅས༔ ཡིད་ཀྱིས་གསལ་གདབ་མོས་གུས་དྲག་པོ་ཡིས༔ གསོལ་
བ་རྟག་ཏུ་འདེབས་པའི་གང་ཟག་ལ༔ འཕྲལ་རྐྱེན་ཕྱི་ནང་གསང་བའི་བར་ཆད་
སོལ༔ , འཇིགས་པ་བརྒྱད་དང་བཅུ་དྲུག་རྒོལ་ངན་ཐུལ༔ ཚེ་བསོད་དཔལ་་་་
འབྱོར་ཉམས་རྟོགས་ཡོན་ཏན་བསྐྱེད༔ མཐའ་དམག་དུས་འཁྲུགས་ནད་ཡམ་མུ་
གེ་བཟློག༔ ཟས་ནོར་ལོངས་སྤྱོད་དགོས་འདོད་ཆར་ལྟར་ཕོབ༔ ཚེ་དང་ཆོས་
• 132 •



ལ་བར་ཆད་མི་འབྱུང་ཞིང༔ ལུས་ངག་ཡིད་གསུམ་སྨིན་ཅིང་གྲོལ་བ་དང
རྩ་རླུང་ཐིག་ལེ་དག་རྫོགས་སྨིན་ནས་སུ༔ གཡུ་ལོ་བཀོད་པའི་ཞིང་དུ་སྐྱེ་བར་་་་
ཤོག༔ སྐྱེས་ནས་ཕྱིར་མི་ལྡོག་པའི་ས་ཐོབ་ཤོག༔ རྨད་བྱུང་སྤྲུལ་པས་འགྲོ་བ་
འདྲེན་པར་ཤོག༔ དེ་ལྟར་མོས་པས་བསྐྱལ་ན༔ བྱིན་རླབས་དངོས་གྲུབ་ཐོབ་
པོ༔ བསམ་པ་མ་ལུས་ལྷུན་གྲུབ༔ ཐེ་ཚོམ་ཡིད་གཉིས་མི་དགོས༔ གཞན་་
ཡང་རྐྱེན་སེལ་གསོལ་གདབ༔ འདི་ཉིད་ཡང་ཡང་བརྗོད་འཚལ༔ ཨོ་ཏཱ་རེ༔
རྗེ་བཙུན་བཅོམ་ལྡན་འདས་མ་ཐུགས་རྗེ་ཅན༔ ཨརྱ་ཏཱ་རེ་ཉེར་གཅིག་གཙོ་་་་
འཁོར་བཅས༔ གསོལ་འདེབས་བུ་ལ་བརྩེ་བས་རྗེས་སུ་ཟུངས འཇིག་་་་
བརྒྱད་གཡུལ་བཟློག་འཕགས་མའི་ཞིང་དུ་དྲོངས༔ ཅེས་པ་ཅི་འགྲུབ་བཟླས་ན༔
གེགས་སེལ་བསམ་པ་ལྷུན་གྲུབ༔ ཐེ་ཚོམ་ཡིད་གཉིས་མི་དགོས༔ གཞན་ཡང་
གསོལ་འདེབས་ཟབ་མོ་ནི༔ ཨོ་ཏཱ་རེ༔ པོ་ཊ་ལ་ཡི་གནས་མཆོག་ན༔
བཞུགས་པའི་རྗེ་བཙུན་ཏཱ་རེ་མ༔ འཁོར་དང་བཅས་ལ་གསོལ་བ་འདེབས༔
ཕྱི་ནང་གསང་བའི་བར་ཆད་སོལ༔ ཚེ་བསོད་དཔལ་འབྱོར་ཉམས་རྟོགས་་་་་་
བསྐྱེད༔ འཇིག་ཚོགས་འཕྲང་ལས་སྒྲོལ་བ་དང༔ འཕགས་མའི་ཞབས་དྲུང་་་
སྐྱེ་བར་ཤོག ཅེས་བརྗོད་གེགས་འཕྲང་རྐྱེན་སེལ༔ བསམ་པ་ལྷུན་གྱིས་གྲུབ་
པོ༔ ཉམས་རྟོགས་ཡོན་ཏན་རབ་རྒྱས༔ དོན་གྱི་སངས་རྒྱས་འགྲུབ་པོ༔ མ་
བརྗེད་ནུས་ལྡན་རྡོ་རྗེ དགོས་པ་རྒྱ་ཆེན་ཡོད་དོ༔ ཅེས་གསུངས་སོ༔
དེ་ནས་ཡང་བདག་གིས་གསོལ་བ་གདབ་པ༔ ཀྱེ་ཧོ༔ དུས་གསུམ་རྒྱལ་
བའི་ཡུམ་ཆེན༔ འཕགས་མ་རྗེ་བཙུན་ཏཱ་རེ༔ མཁྱེན་བརྩེས་བདག་ལ་་་་་་
དགོངས་མཛོད༔ ཉིད་ཀྱི་ཟབ་སྒྲུབ་མན་ངག༔ ཁྱད་འཕགས་བྱིན་རླབས་་་་་
• 133 •



ལྡན་པ༔ ཅི་ནུས་གསུང་བར་ཞུའོ༔ ཞེས་ཞུས་ཚེ་འཕགས་མའི་ཞལ་འཛུམ་པ་
དང་བཅས་ཏེ་ཕྱི་ནང་གསང་བའི་ཟབ་སྒྲུབ་ཚིག་ཉུང་དོན་འདུས་བྱིན་རླབས་ཁྱད་
འཕགས་ཟུར་བཀོད་དུ་བྲིས་ན་ལེགས་པར་འདྲ་སྙམས་ནས་གབ་པའོ༔ དེ་ནས་་
རྗེ་བཙུན་སྒྲོལ་མ་དཀར་དམར་གཉིས་ཀྱི་ཟབ་སྒྲུབ་རེ་རེ་གསུང་ཀྱང་རེ་ཞིག་གུ་ཧྱ༔
དེ་ནས་བར་ཁང་གི་ནང་དུ་ཡར་ཕྱིན་ཚེ་རིན་པོ་ཆེ་སྣ་ཚོགས་ཀྱི་ཁྲི་པད་ཟླ་ཉི་མའི་
སྟེང་གསེར་གྱི་རྡོ་རྗེ་རྒྱ་གྲམ་གྱི་ལྟེ་བར་ལོངས་སྐུ་རྗེ་བཙུན་ཐུགས་རྗེའི་དབང་ཕྱུག་
སྐུ་མདོག་དཀར་གསལ་ཞལ་གཅིག་ཕྱག་གཉིས་སྤྱན་གསུམ་ཕྱག་ཞབས་ཀྱི་སྤྱན་་་་
ཟུང་རེ་བཅས་བདུན་མཛེས་པར་བཀྲ་བ་དར་དང་རཏྣ་རིན་པོ་ཆེའི་རྒྱན་་་་་་་
ཚོགས་ཀྱིས་བརྒྱན་ཅིང་ཕྱག་གཡས་མཆོད་སྦྱིན་གྱི་ཕྱག་རྒྱ་ལ་ལྗོན་བཟང་འདབས་
མ་སྙན་ཐད་དུ་གྱེས་པའི་སྟེང་རལ་གྲི་སྔོན་པོ་དང་གཡོན་ཐུགས་ཀར་བསྟེན་པ་་་
ལས་པད་སྡོང་འཁྲུངས་ཤིང་ཡིད་བཞིན་ནོར་བུ་མཐིང་གསལ་མཛེས་པ་ཞབས་
གཉིས་ཕྱེད་སྐྱིལ་གྱིས་གདན་ལ་རོལ་པ༔ འཇའ་ཟེར་འོད་ཐིག་མུ་མེད་པ་འཕྲོ་
བ་ཞིག་དང་མཇལ་ཚེ་བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་་་་
འདི་ལྟར་བཏབ་པོ༔ ཀྱེ་ཧོ༔ རྒྱལ་ཀུན་ཐུགས་རྗེའི་མངའ་བདག འགྲོ་་་
འདྲེན་མཆོག་གི་ཕོ་ཉ༔ འཕགས་མ་ལོངས་སྤྱོད་རྫོགས་མཛད༔ ཐུགས་རྗེའི་
དབང་ཕྱུག་དགོངས་མཛོད༔ བདག་ལ་ཞལ་གདམས་ཟབ་མོ༔ གསུང་བའི་་
བཀའ་དྲིན་རྩོལ་ལགས༔ ཞེས་ཞུས་ཚེ་འཕགས་མའི་ཞལ་འཛུམ་པ་དང་བཅས་
ནས་འདི་སྐད་གསུངས་སོ༔ ཨེ་མ༔ རིགས་མཆོག་ནུས་ལྡན་འདུས་རྩལ༔
མཁྱེན་བརྩེས་བདག་ལ་དགོངས་མཛོད༔ ཤིན་ཏུ་ཟབ་པའི་མན་ངག ཚིག་
ཉུང་དོན་འདུས་ཟབ་མོ༔ ཚིག་གསུམ་བཤད་དོ་གུས་པས༔ ཉོན་ལ་བརྩོན་་་་
• 134 •



པས་ཟུངས་ཤིག༔ ཤར་ཕྱོགས་ཇི་ཡི་ཡུལ་ན༔ གཉིས་ཀྱིས་འཁྲུག་པའི་རུ་་་་
འཛིང༔ རེ་འབྱམས་སྲིན་པོའི་མཆེ་བས༔ ལ་ཡོག་ཟུག་རྔུ་མང་སྟོན༔
གསེར་ལྡན་འོད་སྟོང་རྒྱས་པ༔ དབང་ལྡན་ཕྱོགས་ནས་བསླུ་བྲིད༔ མི་དམར་
ཞལ་ལྕེ་འདོན་པས༔ ལེགས་ཉེས་སྣ་དགུ་སྟོན་ནོ༔ རོང་ཕྱོགས་སྨྲ་ར་ཅན་་་་་
གྱིས༔ གླེང་མོ་དྲུག་ཕྲག་སྟོན་ལ༔ མི་བདེའི་ལ་ཡོག་འདོན་ལ༔ ཟུག་རྔུ་སྣ་
ཚོགས་ཉམས་ཐག༔ རྨ་སྨར་འདུ་ལྗོངས་ཁྲོད་ན༔ སྔར་མེད་རྒྱ་ཡི་དམག་་་་
འབྱུངཿ ར་ཙའི་གྲོང་མཁར་ཆགས་སྲིད གླིང་མོའི་པ་རྨ་སྣར་ལ༔ པད་་་་
འབྱུང་སྤྲུལ་བའི་བསྟན་གཞི༔ སྔར་མེད་གསར་དུ་འཛུགས་སོ༔ ལྕགས་ཀྱི་་
རང་བྱུང་ཕུར་བུ རྣོ་ངར་ནུས་པ་ལྡན་པས༔ དམ་སྲིའི་སྡེ་ལ་གཟིར་ནས༔
གྲོང་ཚོགས་རེ་འགའ་འཇོམས་སོ༔ མ་བུ་རྫ་ཡི་ཁྲོད་ན༔ སྔར་མེད་གུ་རུའི་་་
སྤྲུལ་པ༔ གསུམ་གྱིས་འགྲོ་དོན་བྱེད་དོ༔ སྐུ་ལྗོངས་འདུ་གླིང་ཁྲོད་ངོས
དམ་སྲིའི་དགོན་གཞི་འཛུགས་ནས༔ ལེགས་ཉེས་སྣ་དགུ་འཁྱུག་འགྱུར༔ མི་
བདེའི་རྩུབ་འགྱུར་སློང་ངོ༔ རྩང་ར་ཁྲོད་ཀྱི་མདའ་ན༔ གཤིན་རྗེའི་གཉེན་་་་
པོའི་མཁར་རྫོང༔ པད་འབྱུང་སྤྲུལ་པས་མངོན་ཡོང༔ བྲག་དམར་རྟེན་གྱི་་་
རྫོང་སྣརཿ སྤྲེའུའི་གར་བསྒྱུར་ཐབས་ཀྱིས༔ རྨ་བྱའི་ཟློས་གར་ངོམས་ནས༔
བདེ་བའི་གད་མོ་མངོན་ཡོང༔ རྒྱ་སྟག་བཀྲ་བའི་ཡུལ་གླིང༔ དམ་སྲིའི་་་་
བརླབས་པའི་དཔོན་གཅིག འབྱུང་ནས་མི་མཐུན་དུག་གཡོས༔ ཆོ་འཕྲུལ་་
སྣ་ཚོགས་སྟོན་ནོ༔ ངང་གི་ཐང་ཆེན་དཔལ་ལ༔ ཐེའུ་རང་བླ་ཤིང་འཁྲུང་ངོ༔
གཅོད་བྱེད་རལ་གྲི་ངར་མ༔ དཔའ་བོའི་ལག་ན་ཐོག་ནས༔ དྲུངས་འབྱིན་་་་
བདེ་བའི་དར་ལ༔ བཀོད་ན་དགེ་ལེགས་རབ་འབར༔ དབང་ཆེན་ཨེ་ཡི་དལ་
ས
：
• 135 •



ཁང༔ འབུམ་བརྩིགས་ཟབ་མོའི་གཞི་ལ༔ དཔལ་ཆེན་རྡོ་རྗེ་འབར་བའི
བཙན་རྫོང་བརྟེན་པ་གལ་ཆེ༔ གཡའ་གདངས་བྱེ་མའི་ཕྱོགས་ཀྱིས༔ སྲིན་་་
ནག་མགོ་བོ་གསུམ་པས༔ ས་མཚམས་གར་གྱི་གཞི་ལ༔ འཆོལ་ཁྲོས་སྒྲུབ་ཟབ་
ཤར་ན༔ སྐྱིད་པའི་ཉི་མ་ངོ་མཚར༔ སྒྲ་ཚིག་སྣང་བའི་གླུ་དབྱངས༔ གར་
བསྒྱུར་འཇའ་ཡི་རུ་མོ༔ དཔལ་གསུམ་ནེ་ཙོའི་སྐད་ལ༔ བཟང་ངན་བསླད་ཀྱི་
མ་བསྲེ༔ རེ་འབྱམས་ངར་མའི་སྣ་ལ༔ ལྕགས་ཀྱི་སྤུ་གྲི་འཁོར་ནས༔ ཡུལ་
ལྔ་མི་བདེའི་འཁྲུགས་སློང༔ འཇོམས་མཛད་བྲག་ལྷ་མགོན་པོ༔ གནད་དུ་་་
གཟིར་བ་མན་ངག༔ རྩེད་མོས་ལང་ཚོ་ངོམས་ནས༔ ཡ་ཡའི་བཞད་སྐད་་་་
འབྱུང་ཞིང༔ སབ་ཏའི་འཁྲུལ་འཁོར་བསྐོར་ཚེ༔ རྡོ་རྗེའི་རྫོང་མཁར་འཛིན་
དགོས༔ དྲི་ཟའི་ལ་ཡོག་འདོར་ཞིང༔ སྲིན་གྱི་མཆེ་བ་བརྡར་ནས༔ རིགས་
ལྡན་སྐྱེས་ཚོགས་ཡལ་སྐབས༔ པདྨ་དྲག་པོས་རབ་བཟློག༔ ཊ་མ་རུ་ཡི་གཞི་
ལ༔ སྔོན་པོ་གཡུ་ཐིག་བབ་ནས༔ དམར་པོའི་མདངས་བཟང་འཕྲོག་ཚེ༔
རྗེ་བཙུན་ཏཱ་རེས་རབ་སྐྱོབས༔ ལང་ཚོ་ལྡན་པའི་ལྗོན་བཟང༔ གསེར་མིག་ར་
ཙས་བསླུས་ནསཿ སྲིད་པའི་ལེགས་ཉེས་འབྱུང་སྐབས༔ མ་ཧཱ་གུ་རུའི་སྐྱོབ་་་
དགོས༔ བརྟན་པའི་ས་བཟུང་བྱེད་ཅིང༔ གཉིས་འཐུང་བདུད་ལ་བབ་ནས
མི་བདེའི་ཆོ་རོལ་འཁྲུགས་ཚེ༔ པདྨ་དཀར་པོས་སྐྱོབ་སྲིད༔ རྔ་རླངས་ནམ་་་
མཁའི་དཔལ་ལ༔ རྩི་བཅུད་བུམ་པ་བཤམས་ནས༔ དྲུག་ཕྲག་བཅུ་གསུམ་་་
ལྟད་མོར༔ འདུས་ཚེ་སྣང་གསལ་སྒྲོན་མེའི༔ འོད་ཟེར་ཕྱོགས་བཅུར་ཁྱབ་་་
འགྲོ༔ མ་བརྗེད་ནུས་ལྡན་རྡོ་རྗེ༔ དགོས་པ་རྒྱ་ཆེན་ཡོད་ཕྱིར༔ སེམས་ལ་
བརྟེན་དགོས་དཔའ་བོ༔ ཞེས་གསུངས་སོ༔ སྐབས་འདིར་འཕགས་མ་ལོངས་
• 136 •



སྐུའི་ཟབ་སྒྲུབ་ཚིག་ཉུང་དོན་འདུས་ལྟ་ཁྲིད་ཟབ་མོ་རེ་ཞིག་ལ་གུ་ཧྱ༔
དེ་ནས་ཡང་ཕྱིན་ཚེ་སྟེང་ཁང་ལྷུན་གྲུབ་རང་བྱུང་གི་གཞལ་མེད་ཁང་མཛེས་
ཤིང་ཡིད་དུ་འོང་བའི་ནང་དུ་ཕྱིན་ཚེ་ཆོས་སྐུ་ཡུམ་ཆེན་མོ་སྐུ་མདོག་གསེར་གྱི་ལྷུན་
པོ་ལྟ་བུ་ཞལ་གཅིག་ཕྱག་བཞི་སྤྱན་གསུམ་འཛུམ་མཛེས་སྒེག་པ་དར་དང་ར་་་་་
རིན་པོ་ཆེའི་རྒྱན་སྣ་ཚོགས་ཀྱི་མཛེས་པར་སྤྲས་པ་ཞབས་རྡོ་རྗེའི་སྐྱིལ་ཀྲུང་གིས་་་་
བཞུགས་པ་ཕྱག་དང་པོ་གཉིས་ཀྱི་མཉམ་བཞག་མཛད་པས་པུསྟི་བསྣམས་པ༔
གཡས་ཀྱི་འོག་མའི་མེ་ཏོག་འཛིན་པའི་ཁར་རལ་གྲི་མཛེས་པ༔ གཡོན་གྱི་འོག་
མའི་པདྨའི་ཡུ་བར་འཛིན་ཅིང་འདབ་མ་སྙན་ཐད་དུ་གྱེས་པའི་ཁར་དགའ་འཁྱིལ་
ཡིད་བཞིན་ནོར་བུའི་མཛེས་པ་བསྣམས་ཤིང༔ ཞབས་རྡོ་རྗེའི་སྐྱིལ་ཀྲུང་གིས་་་
པད་ཟླའི་ཁར་འཇའ་འོད་ཐིག་ལེ་འཁྲིགས་པའི་ཀློང་ན་བཞུགས་པ་དང་མཇལ་ཚེ་
བདག་གིས་ཕྱག་དང་མཎྜལ་རྒྱ་ཆེན་པོ་ཕུལ་ལ་གསོལ་བ་འདི་ལྟར་བཏབ་པོ
ཀྱེ་ཧོ༔ དུས་གསུམ་རྒྱལ་བ་སྲས་བཅས་ཀྱིས༔ ཡེ་ཤེས་དབྱིངས་སྐུ་འགྲོ་བའི་
མགོན༔ སྐྱེ་མེད་གསང་བ་དབྱིངས་ཀྱི་ལྷ༔ ཆོས་སྐུ་ཡུམ་ཆེན་བདག་ལ་་་་་
དགོངས༔ ཟབ་གསང་མཆོག་གི་མན་ངག་བཅུད༔ མྱུར་ལམ་སྙིང་པོ་གསུང་
བར་ཞུ༔ ཞེས་ཞུས་ཚེ་ཆོས་སྐུ་ཡུམ་ཆེན་མོའི་ཞལ་འཛུམ་པ་དང་བཅས་ནས་་་
འདི་སྐད་གསུངས་སོ༔ ཨེ་མ༔ ཚོགས་སྨོན་ལས་འཛོམས་གྱི་བུ་ཆུང༔ རིག་
བཟང་ནུས་ལྡན་ཁྱེད་གསོན་དང༔ མན་ངག་དོན་འདུས་ཞིག་བཤད་དོ༔
བརྩོན་པས་ཉམས་སུ་རེ་ལོངས་ཤིག འདི་སྣང་གར་བསྒྱུར་གྱི་རོལ་པ༔ སྒྱུ་
མའི་འཁྲུལ་སྣང་གི་བསླུ་བྲིད༔ འདོད་ཡོན་ལྔ་ལྡན་དེ་མངོན་ཡང༔ ཞེན་མེད་
རང་ཚུགས་ཉིད་འཛིན་དགོས༔ སངས་རྒྱས་ཐམས་ཅད་ཀྱི་དགོངས་པས༔
• 137 •



།
སེམས་ཀུན་ཡིད་ལ་གནས་ཀྱང༔ མ་རྟོག་དམུས་ལོང་དུ་གྱུར་རྣམས༔ ཤེས་་་
རབ་ཟུམ་པ་རང་ཕྱེས་མཛོད༔ ཉག་གཅིག་གྲྭ་ཟུར་དང་བྲལ་བའི༔ བརྡལ་་་
ཁྱབ་ཆོས་སྐུ་ཡི་དགོངས་ཀློང༔ འཁོར་འདས་མཉམ་བརྡལ་དུ་འདུག་གོ ་
བསལ་བཞག་ཚོལ་སྒྲུབ་དང་བྲལ་སོང༔ བདག་མེད་ཤེས་རབ་ཀྱི་རལ་གྲི རྡོ་
རྗེ་རྣོན་པོ་ཡིས་བསྣམས་ནས༔ ཕྱི་ནང་ཟང་ཐལ་དུ་གཅོད་ན༔ གཉིས་མེད་་
མཉམ་ཉིད་ཀྱི་རོལ་བ༔ མ་རིག་མུན་སེལ་གྱི་ཉི་མ༔ རང་གསལ་ཕྱོགས་ཀུན་
ལ་ཤར་ནས༔ རོ་མཉམ་ཡེ་ཤེས་ཀྱི་འཆར་སྒོ༔ འགགས་མེད་ངོ་མཚར་བའི་་
གནས་སོ༔ བདེ་སྟོང་ཟུང་འཇུག་གི་གཤིས་ལུགས༔ དགའ་བཞིའི་འགྲོས་་་་་
རིམ་དང་སྦྱར་ནས༔ ལྷན་སྐྱེས་ཡེ་ཤེས་ཀྱི་བཀོད་པ༔ གཅེར་བྱུང་ཟབ་དོན་་
ལ་བརྩོན་མཛོད༔ སྣང་བ་འོད་གསལ་ཀྱི་བཀོད་པ༔ གྲགས་པ་འགགས་མེད་
ཀྱི་རང་སྒྲ ཆོས་ཉིད་རྩོལ་བྲལ་གྱི་ཡེ་ཤེས༔ འུབ་ཆུབ་སྤྲོས་བྲལ་དེ་མཐོང་་་་
མཛོད༔ སྟོང་ཆེན་ནམ་མཁའ་ཡི་ཀློང་ནི༔ རྒྱ་ཆད་ཕྱོགས་ལྷུང་དང་བྲལ་་་་་
སོང༔ ཀུན་གསལ་གཡའ་དག་པའི་གཤིས་ལུགས༔ སྨྲ་བསམ་ཡུལ་ཚོགས་་་་
ལས་རབ་འདས༔ འདི་ཞེས་དངོས་པོ་ཡང་དབེན་ལ༔ རྣམ་རྟོག་འཁྲུལ་བ་་་
ཡིས་མ་བསླད༔ དུས་གསུམ་མཉམ་བརྡལ་གྱི་རིག་པ༔ ཇི་བཞིན་རྗེན་བྱུང་བ་
དེ་ཀཿ ངོ་མཚར་སྐྱིད་པ་ཡི་གཞི་མ༔ ཉམས་ལེན་རང་ཐོག་དུ་ཚུད་མཛོད༔
བདུད་བཞི་དམ་སྲི་ཡིས་ཉེ་ཞོ༔ འཕྲལ་བྱུང་རྐྱེན་སྣང་གི་གཡོ་བ ག་བྱུང་་་་
ཐད་རྡོལ་གྱི་རོལ་བར ཟང་ཐལ་རྩོལ་མེད་དུ་གཅོད་མཛོད༔ མ་བརྗེད་རིག་
པ་ཡི་བུ་ཆུང་ཉམས་ལེན་གནད་ཐོག་ཏུ་ཚུད་ནས༔ དགོས་པ་རྒྱ་ཆེན་རེ་་་
འགྲུབ་པའི༔ སྨོན་པའི་འབྲས་བུ་ནི་དེ་ཙམ༔ ཞེས་གསུངས་སོ༔ སྐབས་་་
• 138 •



འདིར་ཆོས་སྐུའི་ཟབ་སྒྲུབ་དང་བདུད་གཅོད་མཁའ་འགྲོའི་གད་རྒྱང་ཟབ་མོ་་་་
གསུང་ཡང་རེ་ཞིག་ལ་གུ་ཧྱ༔ དེ་ནས་གཡས་ཕྱོགས་ཀྱི་ནམ་མཁར་འཇའ་ཟེར་
འོད་ཀློང་ན་གུ་རུ་ཨ་ཙརྱ་དང་གཡོན་ངོས་སུ་འཕགས་མཆོག་སྤྱན་རས་གཟིགས་་
གཉིས་བཞུགས་ནས་ཟབ་མོ་དོན་གྱི་ཆོས་འཁོར་བསྐོར་གྱིན་འདུག དེ་ནས་་་
མར་འོང་བར་བརྩམ་ཚེ་ནམ་མཁའ་བར་སྣང་ས་གཞིའི་ཁམས་ཐམས་ཅད་ན་་་་་་
བཞུགས་པའི་དཔའ་བོ་མཁའ་འགྲོ་རྣམས་ཀྱིས་མགྲིན་གཅིག་ཏུ་འདི་སྐད་་་་་་་
གསུངས་སོ༔ ན་མོ་གུ་རུ་ཧཱུྃ༔ འཕོ་འགྱུར་བྲལ་བ་དུས་གསུམ་སངས་རྒྱས་་་
དངཿ བྱང་ཆུབ་སེམས་དཔའ་རིག་འཛིན་དྲང་སྲོང་སྡེ༔ བདེན་ཚིག་གྲུབ་་་
པའི་དབང་པོ་ཐམས་ཅད་ལ༔ གུས་པས་ཕྱག་འཚལ་སྙིང་ནས་སྐྱབས་སུ་མཆི༔
མཚུངས་མེད་ལྟ་བའི་མི་ངོམས་དཔའ་བོ་ཡིས༔ གང་འདུལ་ཆོས་ཀྱི་འཁོར་ལོ་
མཐའ་ཡས་སྟོན༔ བཟང་ངན་ལས་ཀྱིས་འབྲེལ་བའི་སྐྱེ་བོ་ཀུན༔ ངོ་མཚར་་་་
དག་པའི་ཞིང་དུ་སྐྱེ་བར་ཤོག༔ མ་དག་སྡུག་བསྔལ་བཟོད་དཀའ་ཁུར་ལེན་་་་་
ཞིང༔ ནུབ་མེད་ལས་ཀྱི་འཕེལ་ཁ་བསྐྱེད་བསྲིང་བའི༔ མགོ་རྨོངས་ལས་ཀྱི་་
བསྡུས་པའི་སེམས་ཅན་རྣམས༔ འཕགས་མའི་ཐུགས་རྗེའི་ཞིང་འདིར་སྐྱེ་བར་
ཤོག ཚ་གྲང་བཀྲེས་སྐོམ་བླུན་རྨོངས་ཆགས་སྡང་གཡང༔ དུག་ལྔའི་ལས་་་་
འབྲས་ཆུད་མི་ཟ་བས་མནར༔ དམུས་ལོང་བྱིས་པ་སོ་སོའི་སྐྱེ་བོ་རྣམས
གང་འདུལ་སྤྲུལ་པའི་ཞིང་སར་འདྲེན་པར་ཤོག༔ ལོག་སྤྱོད་བདུད་དང་ར་ཙ་
དམ་སྲིའི་རིགས༔ མཐའ་མི་ཀླ་ཀློ་མི་རུང་རྫས་སྦྱོར་མཁན༔ དུ་རུ་ཀ་ཡི་སྡེ་་་
ཚོགས་ཚར་བཅད་ནས༔ སངས་རྒྱས་བསྟན་པ་ཕྱོགས་བཅུར་རྒྱས་གྱུར་ཅིག
དེ་འཛིན་དགེ་འདུན་འདུས་སྡེ་རྒྱ་མཚོ་རྣམས༔ ཁྲིམས་གཙང་ཐུགས་མཐུན་་་་
• 139 •
*.



བཤད་སྒྲུབ་འདུ་སྒོ་སྤེལ༔ སྐྱེ་བོའི་ཚོགས་ཀྱང་དགེ་བ་བཅུར་སྤྱོད་ནས༔ ཚེ་་
འཕོས་དག་པའི་ཞིང་དུ་སྐྱེ་བར་ཤོག༔ ནད་ཡམ་འབྱུང་པོའི་དུག་གཟེར་སྣ་་་་
ཚོགས་དང༔ གདོན་རྒོད་མ་རུང་ཆགས་ཆེ་ཉམ་ངའི་བདག༔ ལྟས་ངན་ཆོ་་་
འཕྲུལ་བཀྲ་མི་ཤིས་པ་ཀུན༔ ཞི་ནས་རྫོགས་ལྡན་དཔལ་ལ་སྤྱོད་པར་ཤོག
སངས་རྒྱས་གཉིས་པའི་གདུང་འཛིན་རིགས་མཆོག་རྣམས༔ ཟབ་མོའི་ཕ་ནོར་
དཔལ་ལ་དབང་བསྒྱུར་ཞིང༔ འཆད་རྩོད་རྩོམ་གསུམ་བཤད་སྒྲུབ་བསྟན་པའི་
གཞིས༔ འཛམ་གླིང་ཐ་གྲུ་ཀུན་ཏུ་ཁྱབ་པར་ཤོག༔ གནས་སྐབས་འཇིགས་པ་
བཅུ་དྲུག་འཕྲལ་རྐྱེན་ཞི༔ ཚེ་བསོད་དཔལ་འབྱོར་མངའ་ཐང་ཡོན་ཏན་རྒྱས༔
ལྷ་འདྲེ་མི་གསུམ་ཆོས་ཀྱི་དབང་དུ་བསྡུས༔ བསྟན་དགྲ་མིང་མེད་བདེ་ཞིང་སྐྱིད་
པར་ཤོག༔ སྒྲུབ་པོ་རྣམས་ཀྱི་ཉམས་རྟོགས་ཡར་ཟླ་བཞིན༔ གོང་ནས་གོང་་་
འཕེལ་ཕྱི་ནང་གཡུལ་ལས་རྒྱལ༔ གྲུབ་པའི་རྟགས་དང་མཚན་མ་བཟང་པོ་ཐོན༔
སྙན་གྲགས་ཀུན་ཁྱབ་འགྲོ་བློ་དགེ་སྦྱོར་ཤོག༔ མཉེས་པ་རྣམ་གསུམ་ཆོས་ཀྱི་བྱ་
བ་བྱེད༔ སྡོམ་པ་གསུམ་གྱི་དོན་ལ་གཟུ་བོར་གནས༔ ཤེས་རབ་གསུམ་གྱི་་་་
རྟོགས་པ་ཀློང་རྡོལ་ནས༔ གདོད་མའི་མགོན་པོའི་རྒྱལ་ས་ཟིན་པར་ཤོག།
དུས་གསུམ་འཁྲུལ་བའི་རྗེས་འབྲང་བློ་དང་བྲལ༔ ཡུལ་གསུམ་སྣང་བ་རྨི་ལམ་་
རང་མཚང་རིག༔ བཟང་ངན་བར་གསུམ་རོ་སྙོམས་གནད་ལ་བསླབ༔ སྐུ་་་་
གསུམ་རྒྱལ་བའི་བཙན་ས་ཟིན་པར་ཤོག༔ དུག་གསུམ་ལས་གྱུར་འགྲོ་བ་སེམས་
ཅན་རྣམས༔ ཁམས་གསུམ་སྲིད་པའི་བཙོན་ཁང་ལས་བསྒྲལ་ནས༔ དབྱིངས་
གསུམ་འགྱུར་མེད་གཉུག་མའི་མཁའ་དབྱིངས་སུ ཟུངས་འཇུག་གདོད་མའི་
རྒྱལ་ས་ཟིན་པར་ཤོག༔ སླར་ཡང་གདངས་ཀྱི་འཁོར་བ་མ་སྟོང་པར
• 140 •



དབྱིངས་ལས་མ་གཡོས་སྤྲུལ་པ་སྣ་ཚོགས་ཀྱིས༔ གང་འདུལ་འགྲོ་བའི་སྲིད་མཚོ་
རབ་བསྒྲལ་ནས༔ ནང་དབྱིངས་གདོད་མའི་གཞི་ཐོག་གྲོལ་བར་ཤོག༔ དེ་་་
ལྟར་མོས་པས་བསྐྱལ་ན༔ གང་འབྲེལ་ལས་སྨོན་ལྡན་རྣམས༔ རང་སྣང་དག་
པའི་ཞིང་དུ༔ མངོན་པར་སངས་རྒྱས་ཐོབ་པོ༔ ཐེ་ཚོམ་ཡིད་གཉིས་མི་་་་་
དགོས༔ ཕོ་མོ་དད་ཅན་ཀུན་ལ༔ འདི་འདྲའི་མྱུར་ལམ་སྟོན་དང༔ བདེ་་
ཆེན་གཡུ་ལོ་བཀོད་པའི༔ དག་པའི་དབྱིངས་འདིར་འགོད་འགྱུར༔ མ་་་་་
བརྗེད་ནུས་ལྡན་རྡོ་རྗེ༔ དགོས་པ་རྒྱ་ཆེན་ཡོད་ལགས༔ ཞེས་གསུངས་ཤིང་་་་
རོལ་མོ་སྣ་ཚོགས་སྒྲོགས་སོ༔ དེ་ནས་མར་འོང་སྐབས་རིན་པོ་ཆེའི་ཁྲི་དང་ལྗོན་
ཤིང་ལོ་འདབ་རྒྱས་པའི་ཚལ་ན་བཙུན་མ་ཛྷཱ་ན་ཏཱ་རེ༔ བློ་གསལ་པྲ་ཛྙཱ་ཏཱ་ཏེ༔
ཤེས་རབ་སུརྱ་ཏཱ་རེ༔ དད་ལྡན་ཀརྨ་ཏཱ་རེ་སོགས་ཀྱིས་བྲོ་གར་གླུ་དབྱངས་་་་་
སྒྲོགས་ཤིང་འདི་སྐད་ཟེར་རོ༔ ཨ་ཧོ༔ གཏད་མེད་བདེ་ཆེན་ཡངས་པ་ནི
ཀུ་ཡངས་བློ་བདེ་སྐྱིད་པའི་ངང༔ རྩལ་ལྡན་ཤེས་རབ་རྟ་ཕོ་ནི༔ འགྲོས་ལྡེམ་
མྱུར་མགྱོགས་ཡ་མི་ངཿ མི་གཡོ་ཆོས་སྐུའི་དྭངས་ཀློང་ལ༔ རྣམ་རྟོག་མཚན་་
མའི་རྐྱེན་དང་བྲལ༔ ཤར་གྲོལ་དུས་མཉམ་དགོངས་པ་ལ༔ དེར་འཛིན་རྗེས་་་་
གཅོད་དྲི་མ་བྲལ༔ ལྟ་བ་ནམ་མཁའ་ཡངས་པ་ལ༔ ཐུག་རེག་མཚན་མའི་རྐྱེན་
དང་བྲལ༔ རང་བྱུང་ཡེ་ཤེས་ཉི་མ་ལ༔ གསལ་སྒྲིབ་མ་རིག་སྨག་ལས་འདས༔
བྱར་མེད་བདེན་པའི་ཉམས་ལེན་ལ༔ ཉོན་མོངས་འདུ་འཛིའི་རྐྱེན་དང་བྲལ༔
ཟབ་གཏེར་མཛོད་འཆང་སྐྱེས་བུ་ལ༔ ཆགས་སྡང་ཉེར་ལེན་ཕྱོགས་རིས་བྲལ༔
སངས་རྒྱས་ཐུགས་ཀྱི་དགོངས་པ་ནི༔ གཞན་དུ་མ་ཚོལ་རང་རྩར་རྫོགས༔ གནས་
ལུགས་དོན་གྱི་དགོངས་པ་ལ༔ གྲོལ་དང་འཁྲུལ་བ་གཉིས་སུ་མེད༔ བྱ་བྲལ་་་་
s
：
ས་
• 141 •



ཤུགས་འབྱུང་རྒྱུ་ཡན་ལ༔ ཕྱོགས་དང་འཕྲོ་འདུ་ག་ལ་རློམ༔ འདིར་སྣང་རྒྱལ་་་
བའི་དགོངས་ཀློང་ལ༔ སངས་རྒྱས་སེམས་ཅན་རོ་མཉམ་ངང༔ གཏད་མེད་ཟང་
ཐལ་སྐྱོངས་ཤིག་བུ༔ ཞེས་ཟེར་རོ༔ དེ་ནས་ཡང་མར་འོང་སྐབས་འཇའ་ཐིག་གི་
ཀློང་ན་སྐྱེས་བུ་འོད་དཀར་གྱི་ན་བཟའ་ལྷུག་ཅིང་རནྣའི་རྒྱུན་གྱིས་མཛེས་པར་་་་་
སྤྲས་པ་གཡས་ཆོས་འཆད་ཀྱི་ཕྱག་རྒྱ་དང་གཡོན་ཤེར་ཕྲེང་འདྲེན་པ་ཞིག་བཞུགས་
པ་དང་མཇལ་ཚེ་བདག་གིས་ཞུས་པ༔ ཀྱེ་ཧོ༔ རྒྱལ་བ་ཡོངས་ཀྱི་སྲས་པོ༔ རིགས་
མཆོག་ཉིད་ཀྱི་ཅི་མཛད༔ གདམས་པ་ཚིག་ཉུང་དོན་འདུས༔ ཟབ་པའི་མན་ངག་
རྩོལ་ཅིག༔ ཞེས་ཞུས་ཚེ་འཕགས་པའི་ཞལ་ནས་འདི་སྐད་གསུངས་སོ༔ ཨ་ཧོ༔
རིགས་མཆོག་སྙིང་གི་ནོར་བུ༔ མོས་པས་བདག་ལ་དགོངས་མཛོད༔ ཟབ་པའི་་
མན་ངག་དམ་པ༔ ཚིག་ཉུང་དོན་འདུས་བཤད་དོ༔ བདག་ནི་འགྲོ་འདྲེན་བྱང་
སེམས༔ ཇོ་བོ་ཨ་ཏི་ཤ་ཡིན༔ ངོ་བོ་ཡེ་སངས་རྒྱས་ཀྱང༔ རང་བཞིན་ཐུགས་་་་་
བསྐྱེད་དག་པས༔ གཞན་ཕན་འགྲོ་དོན་བྱེད་དོ༔ གདུལ་བྱ་དད་མོས་ལྡན་ཚད༔
དག་པའི་ཞིང་ཁམས་གསུམ་དུ༔ ལེགས་བཀོད་ཐབས་ལ་བརྩོན་པ༔ ཡིན་ནོ་་་་
རིགས་མཆོག་ནུས་ལྡན༔ གང་དག་ཕ་མའི་ཚོགས་ལ༔ སྙིང་རྗེ་ཕྱོགས་མེད་རབ་
བརྡལ༔ བཏང་སྙོམས་གྲུ་བོར་ཞུགས་ནས༔ བདེ་ཆེན་ཞིང་ལ་བསྒྲོད་པའི
ཐབས་མཆོག་ཟབ་མོར་བརྩོན་དགོས༔ ཟབ་གཏེར་ཀློང་རྒྱ་བཀྲོལ་ནས༔ ཕན་་་་
བདེའི་གྲུ་ཆར་དབབ་ལ༔ དོན་གཉིས་ལྷུན་གྲུབ་མཛད་པ༔ བརྐྱངས་ན་ངོ་མཚར་
ཆེའོ༔ མ་བརྗེད་དཔའ་བོ་འདུས་རྩལ༔ ཅེས་གསུངས་སོ༔ དེ་ནས་མར་རང་་་་་
ཁྱིམས་སུ་སླེབས་སྐབས་མནལ་སད་དོ༔ བདེ་གསལ་མི་རྟོག་པའི་ཉམས་ཡང་ལྷག་
གེར་འབར་བར་འདུག་བྱུང་ངོ༔ ཨེ་མ༔ དེ་ལྟར་ངོ་མཚར་ཞིང་བཀོད་ཨ་དར་་་་
• 142 •



ཤ༔ དགོངས་པའི་ཀློང་རྡོལ་རྨད་བྱུང་གསང་གསུམ་དཔྱིད༔ མ་བསམ་བཞིན་དུ་
ཤུགས་འབྱུང་རང་རྡོལ་འཁྲུངས༔ རྨི་ལམ་ཐ་མལ་འཁྲུལ་རྟོག་མ་མཆིས་སོ༔
ཉམས་ཆུང་རྒད་པོའི་གནས་ཚུལ་དེ་ལྟར་རོ༔ འདོད་ཡོན་རྫས་ལ་རེ་བའི་བསླུ་་་
སེམས་བྲལ༔ ཟས་ངོ་ནོར་ལ་བཙོང་བའི་རྟོག་མ་ཞུགས༔ ཆོས་བརྒྱད་འུར་མོའི་
བྱ་བར་ཞེན་པ་བོརཿ དད་ལྡན་ཕོ་མོས་བསགས་སྦྱང་ཞིང་སར་བཀོད༔ མཁའ་
ཁྱབ་བརྡལ་བའི་སེམས་བསྐྱེད་དཀའ་ན་ཡང༔ རིན་ཆེན་ལྗོན་བཟང་ཕན་བདེ་་་
འཁྲུངས་བའི་ཕྱིར༔ སྙིགས་དུས་སྐྱོབ་པའི་ལྷ་གསུམ་ཞིང་བཀོད་ཀྱི༔ མཐོང་་་་
སྣང་རབ་གསལ་ཡིད་བཞིན་ནོར་བུ་བརྩམ༔ དེང་དུས་ཐོབ་རྫུན་མཁན་གྱིས་ས་
སྟེང་གང༔ མི་ནག་སྐྱེ་བོའི་མཐའ་མིའི་ཆ་ལུགས་སྤྱོད༔ ལྷ་དང་སྲུང་མའི་་་༌་
བྱིན་རླབས་དགོངས་ལ་ཡལ༔ རྒུད་པ་སེལ་མཛད་ཡིད་བཞིན་རེ་སྐོངས་སྒྲུབ༔
བོད་ཁམས་དྲིན་གྱིས་བསྐྱང་ཡང་སུས་མི་གོ༔ དུས་གསུམ་ཀུན་ཏུ་བཀའ་དྲིན་ཟླ་
མེད་པའི༔ ཨོ་རྒྱན་ཆེན་པོ་པད་དཀར་ཏཱ་རེ་ལ༔ མོས་གུས་དག་སྣང་དབང་
མེད་མི་སྐྱེའམ༔ བདག་གི་སྐྱབས་གཅིག་གུ་རུ་རིན་པོ་ཆེ༔ ཉིན་མཚན་རྟག་་
ཏུ་དད་མོས་གདུང་བས་དྲན༔ སྐུ་དྲིན་བསམ་ན་དབང་མེད་མཆི་མ་རྡོལ༔
གོམ་པ་འདེགས་འཇོག་གུ་རུའི་ཕྱོགས་སུ་ཤོར༔ མ་དག་ལོག་སྤྱོད་རིན་ཆེན་གླིང་
བ་རྣམས༔ བུ་ལ་མཐོ་དམན་ནོར་ལ་ཧབ་ཐོབ་བྲལ༔ བཙན་པོ་ཁྲེལ་མེད་་་་་
རང་གི་ཅི་འདོད་ཆོག༔ སྡུག་བསྔལ་རིན་གྱི་མ་ཉོ་གྲོགས་པོ་རྣམས༔ རྒྱ་ཡི་སྒོ་
གཏོར་སོག་གི་ཚང་ཁང་དཀྲུགས༔ བོད་ཀྱི་སྣ་ཁ་ལྕགས་ཀྱུ་རྣོ་ཡིས་འདྲོངས༔
ཁྲེལ་མེད་རྐུན་པོ་ལང་ལ་མ་ཤོར་ཞིག ཆོས་ཁྲིམས་སྡོམ་དགོས་བདེ་སྐྱིད་བཅོམ་
འགྲོ་ཐངཿ རྒད་པོ་གཟུང་འཛིན་རྒོང་སྒྲུབ་ལ་གནས་ཡང༔ ནམ་ཕུག་མི་ཐུབ་
• 143 •



དཔལ་རིར་ཕ་ཁྱིམ་འགྲོ༔ རྒྱ་བོད་ཁྲིམས་ལ་ཡར་ཞུ་མི་དགོས་ཀྱང༔ དམུས་ལོང་
འགྲོ་ལ་བརྩེ་བའི་ཁ་ཆེམས་ཡིན༔ ཐོས་ཉུང་བཟེ་རེ་ཅན་གྱིས་སྐྱོན་ཚིག་བརྗོད
མངའ་ཐང་མཐོ་བས་ཕྲག་དོག་ཕྲ་མ་འབྱུང༔ བདུད་རྒན་དཔོན་པོས་འཇོམས་་་
སྐད་སྨྲས་ན་ཡང༔ རོ་སྙོམས་རྣལ་འབྱོར་དགའ་སྡུག་གང་མ་མཆིས༔ འདི་ལྟར་
བྲི་ལ་རེ་འདོད་གཞན་མེད་ཀྱང༔ མ་ཧཱ་གུ་རུའི་རྔ་ཡབ་དཔལ་རི་ནས༔ སྙིགས་་
མའི་བདེ་སྐྱིད་སྤེལ་ལ་བདག་བསྐྲུན་པས༔ གཡོ་རྒྱུ་མེད་པར་ཡོངས་སུ་རྫོགས་པ་
བཀོད༔ ཁ་ཚིག་མ་སྲུང་སྤྱོད་ངན་མང་བསྒྲུབ་ན༔ ཅི་བྱར་ཟད་དོ་རང་ཐོག་ཡོག་
མེད་ཡིན༔ མོས་པའི་གང་ཟག་དད་ལྡན་ཕོ་མོ་རྣམས༔ ཆ་ལུགས་མ་བསྒྱུར་སྔར་
གྱི་རང་ལུགས་སྐྱོངས༔ བསམ་སྤྱོད་མ་མང་དཀོན་མཆོག་གསུམ་ལ་གཏོད༔ ཆོས་
ཀྱི་སྒྲུབ་མཐའ་ཤི་བའི་དུས་ལ་གཏུག བློ་ལྷག་མེད་བདེ་བའི་འདུན་མ་སྐྱོངས༔
མ་བརྗེད་སེམས་ལ་ཟུངས་ཤིག་སློབ་བུ་རྣམས༔ དེ་ལྟར་བཞེངས་པའི་རབ་དཀར་
དགེ་བ་འདིས མཚོན་པའི་དུས་གསུམ་བསགས་ཡོད་རྣམ་དཀར་གྱིས༔ བཟང་
ངན་འབྲེལ་ཐོག་སེམས་ཅན་མ་ལུས་པ༔ དག་པའི་ཞིང་ལ་སྐྱེ་བའི་རྒྱུར་གྱུར་ཅིག
ཅེས་པ་འདི་ཡང་རང་གི་གྲོགས་མོ་རཏྣ་ས་རས་དར་དང་བྲི་གཞི་ཤོག་དཀར་་་་་་
བཅས་ནན་ཏན་གྱིས་ཡང་ཡང་བསྐུལ་བ་དངཿ ཆོས་ཀྱི་བདག་པོ་པད་མ་ཆོས་་་་
འཕེལ་རྒྱ་མཚོ་ཆོས་བདག་འགྱུར་མེད་རྒྱ་མཚོ་སློབ་བུ་ཡེ་ཤེས༔ དད་ལྡན་སྨོན་་་
སེམས༔ ཆོས་གསལ༔ ཨ་པཎ པད་དོན༔ རང་ཤར༔ བྱང་ཆུབ་སོགས་ཀྱིས་
ཡང་ཡང་བསྐུལ་ངོར་བདག་འདྲ་སྙོམས་ལས་མཁན་ནུས་ལྡན་རྡོ་རྗེས་བྲིས་པ་དགེ་
ལེགས་འཕེལ༔ སརྦ་མངྒ་ལམ
• 144 •



༄༅། །དག་སྣང་ཡེ་ཤེས་རོལ་པ་ལས༔ དག་
པ་ཟངས་མདོག་དཔལ་རིའི་མཐོང་
སྣང་སྐུ་གསུམ་ཞིང་བཀོད་ཟབ་
མོ་བཞུགས་སོ༔



，
༄༅། །མ་ཧཱ་གུ་རུ་ལ་ན་མོ༔ བསྐལ་པ་ཆུ་མོ་བྱ་ཡི་ལོར་ཧོར་ཟླ་བཅུ་གཉིས་
པའི་ཚེས་བརྒྱད་ཀྱི་ནུབ་མོ་ཉམས་འོད་གསལ་དང་འདྲེས་པའི་སྐབས་སུ་ནམ་་་་་
མཁའི་དབྱིངས་ནས་འཇའ་དམར་པོ་ཞིག་བདག་གི་མདུན་ཐད་དུ་བརྐྱངས་པ་་་
ལས་མཁའ་འགྲོ་སྔོན་མོ་རུས་པའི་རྒྱན་དྲུག་གིས་སྤྲས་པ་ཞིག་བྱུང་ནས་བྲོ་གར་་་་
བྱེད་ཅིང་འདི་སྐད་གསུངས་སོ༔ ཨི མི་མིན་འཁའ་སྤྱོད་དབྱིངས་ན༔ གཟུང་
འཛིན་མཚན་རྟོགས་བྲལ་ཡང༔ སྔོན་སྨོན་དམ་བཅའི་དབང་གིས༔ སྐལ་ལྡན་་
སྐྱོང་བར་བྱེད་འོང༔ ང་ངོ་ཁྱོད་ཀྱི་ཤེས་སམ༔ ཤེལ་དཀར་རྡོ་རྗེ་མཚོ་ཞེས
མཁའ་འགྲོ་མཚོ་རྒྱལ་ཐུགས་ལས༔ སྤྲུལ་མཛད་ཕོ་ཉ་ཡིན་ནོ༔ ཕྱི་ན་གདོས་་་་
བཅས་མ་གྲུབ༔ ནང་དུ་ཀུན་རྟོག་བྲལ་ལོ༔ གསང་བ་གཟུང་འཛིན་དབེན་ཡ
ཡེ་ཤེས་གཅིག་ལ་བཀོད་ཚུལ༔ ལྡོག་པ་མང་དུ་མཆིས་ལགས གསལ་སྒྲིབ་་་་་
མཚན་མ་མི་མངའ༔ སྐུ་དང་ཡེ་ཤེས་རོལ་པ༔ ཐམས་ཅད་མཁྱེན་པའི་ཡོན་་་་་
ཏན བརྗོད་དང་བགྲང་ལས་འདས་སོ༔ གྲུབ་ཆེན་འབྲོག་མི་ལོ་ གཏི་་་་
མུག་རོ་ཉལ་མ་བྱེད༔ འོད་གསལ་ངང་ལ་བཞག་འཚལ ལྟ་བསྒོམ་སྤྱོད་དང་མ་
བྲལ༔ གང་ཤར་ཡེ་ཤེས་སྐྱོངས་མཛོད༔ དབྱིངས་ཐིག་བཀོད་པ་སྣ་ཚོགས།
བརྡ་དང་དཔེ་རུ་ཤར་ཚེ༔ རྣམ་དཀར་ལེགས་པར་ཕབ་འཚལ༔ འདོད་ཡོན་སྒྱུ་
མའི་ཆོས་ལ༔ མ་སྤྱོད་འཁོར་བར་འཆང་ཡོང༔ འཇིག་རྟེན་ཆོས་བརྒྱད་དོར་ལ༔
བརྟུལ་ཞུགས་སྤྱོད་པ་བོགས་དབྱུང༔ ཉོན་མོངས་དུག་ལྔའི་བཀོད་པ༔ མ་སྤང་
མི་ཞེན་དགོས་ལགས༔ ཕ་ཅིག་གུ་རུའི་དྲུང་དུ༔ བུ་ཁྱོད་འགྲོ་བར་ཨེ་འདོད
མོས་པ་ཡོད་ན་བྱོན་དང༔ ང་ཡིས་བསུ་བ་བྱེད་འཚལ༔ ཞེས་ཟེར་བའི་ལན་་་་
དུ༔ བདག་གིས་སྨྲས་པ༔ ཨ་ཧོ༔ གསོན་དང་ཡེ་ཤེས་མཁའ་འགྲོ ཆུང་ངུའི་
• 146 •



དུས་ནས་བཟུང་སྟེ༔ སྐྱབས་གཅིག་མ་ཧཱ་གུ་རུ༔ དད་མོས་ལྷག་པར་བྱུང་ངོ༔
དཔའ་བོ་མཁའ་འགྲོ་བསམ་ཡས༔ དངོས་ཉམས་རྨི་ལམ་ཀུན་ཏུ༔ ཞལ་་་་་
གཟིགས་ལུང་བསྟན་སྣ་ཚོགས༔ བསླུ་མེད་དུས་སུ་འབྱུང་ངོ༔ མ་བསླབ་སྔོན་་་
སྦྱངས་ལས་འཕྲོའི གསལ་ཁྱབ་ཞི་གནས་གནད་དང༔ སྟོང་ཆེན་རིག་པའི་ལྟ་
བ༔ མ་བཅོས་ཡེ་བབ་བསྒོམ་གནད༔ རྩོལ་བྲལ་ཤུགས་ལ་ཤར་ལེགས༔ ང་་་་་
ཡིས་བསམ་པ་ལྟར་ན༔ རང་སྣང་ཟངས་མདོག་དཔལ་རི༔ རང་རིག་པད་མ་་་
འབྱུང་གནས༔ རང་ཤར་བརྡ་དང་དཔེ་ཆ རང་ལ་རྣམ་པར་རྫོགས་ཡིན
གཞན་ན་ཐ་དད་མེད་མོད༔ དངོས་མཚན་སངས་རྒྱས་ས་མིན༔ སྙམ་པའི་ཤར་
ཆ་སྣང་བྱུང༔ ཞེས་པའི་ཞུ་བ་ཕུལ༔ ལན་གནང་བ༔ ཨེ་མ༔ སྐལ་བཟང་་་་་
སྐྱེས་བུ་གསོན་དངཿ ཡེ་དག་ཆོས་སྐུའི་ཀློང་ན༔ སྐུ་དང་ཡེ་ཤེས་ཞིང་ཁམས།
རང་ལ་ཡེ་ནས་རྫོགས་ཀྱང༔ ངོ་བོ་མཐོང་བར་དཀའ་འོ༔ རང་ཉིད་གཅིག་པུ་་
གྲོལ་ཐབས༔ སེམས་ཉིད་རིག་པའི་ཡེ་ཤེས༔ པདྨ་འབྱུང་གནས་ཉིད་དུ༔ ལ་་
བཟླས་མཉམ་པར་བཞག་ན༔ ཚོལ་བྱ་ལོག་ན་མ་གྲུབ༔ ལོག་འཁྲུལ་གདུལ་བྱ་་་
སྐྱོང་ན༔ ཞལ་གཟིགས་ལུང་བསྟན་གལ་ཆེ༔ ཟབ་གཏེར་ཀློང་རྒྱ་བཀྲོལ་ན༔
དངོས་ཉམས་རྨི་ལམ་སྣང་བ༔ འོད་གསལ་དབྱིངས་སུ་ཡལ་ལ༔ དག་པའི་ཞིང་
ཁམས་བཀོད་ནས༔ སྟོན་པ་པད་འབྱུང་དྲུང་དུ༔ གདམས་ངག་གབ་དོན་ཟབ་
གནད༔ དྲིས་ལན་གསལ་བོར་མཛད་འཚལ༔ འགྲོ་དོན་གདུལ་བྱ་ལས་ཅན༔
གུ་རུའི་བཀའ་ལུང་བཞིན་དགོས༔ དེ་ཕྱིར་དཔལ་རིའི་གནས་སུ༔ འབྱོན་ན་་་་་
ལམ་གྲོགས་བྱེད་ཡ དེ་མིན་བདག་ནི་འགྲོའོ༔ ཅེས་ཟེར༔ བདག་གི་སྨྲས་པ༔
ཀྱི་ཧོ༔ ཐུགས་རྗེ་བརྩེ་བའི་མངའ་བདག བཀའ་དྲིན་མཉམ་མེད་དམ་པ
• 147 •



ཨ་མ་དབྱིངས་ཀྱི་མཁའ་འགྲོ༔ བདག་ལ་ལེགས་པར་གསོན་དང༔ དག་པ་པདྨ་
འོད་ཀྱི ལྷུན་གྲུབ་གཞལ་ཡས་དབུས་སུ སྐྱབས་མཆོག་སངས་རྒྱས་གཉིས་པ
སྟོན་འཁོར་དག་པ་རབ་འབྱམས༔ མངོན་གསུམ་འཇལ་རྒྱུ་གྲུབ་ན༔ དེ་ལས་སྤྲོ་
བ་ཅི་དགོས༔ འགྲོ་འོ་ད་ལྟ་ཉིད་དུ༔ ལམ་གྲོགས་ཁྱེད་ཀྱི་མཛོད་དངཿ ཕ་ཡི་་
དྲུང་དུ་ཕྱིན་ལགས༔ ཞེས་ཞུས་ཚེ་ལྷོ་ནུབ་མཚམས་ནས་འཇའ་དཀར་པོ་ཞིག་་་་
བདག་གི་མདུན་ཐད་དུ་བྱུང་བ་ལ་བརྟེན་ནས་མཁའ་འགྲོ་མ་དེ་ཉིད་སྔོན་དུ་ཕྱིན་
བདག་དེ་ཡི་རྗེས་སུ་འབྲང་ནས་སོང་བའི་མོད་ལ་བོད་ཡུལ་ཐམས་ཅད་མཐོང
ཡང་ཕྱིན་པའི་ཚེ་ན་བལ་པོའི་ཡུལ་སོགས་ཡུལ་གླིང་བསམ་གྱིས་མི་ཁྱབ་པ་ཞིག་་་་
དང་རྒྱ་གར་འཕགས་པའི་ཡུལ་གྲུ་ཐམས་ཅད་གསལ་བར་མཐོང་ངོ༔ དེ་ནས་་་
སོང་ཙ་ན་མཐའ་འཁོབ་ཀླ་ཀློའི་ཡུལ་བསམ་གྱིས་མི་ཁྱབ་པ་བརྒལ་ནས་མཐའི་རྒྱ་
མཚོ་དཔག་ཚད་གྲངས་མེད་པ་བསྒྲོད་ནས་མཚོན་ཆ་གཟེང་པ་ལྟ་བུའི་ངོས་སུ་བི་
ཌཱུརྱའི་སྐས་ལམ་དུ་ཕྱིན་ཏེ་བལྟས་པའི་ཚེ་ཤར་གྱི་བྲག་རི་དཀར་པོ་དགུང་ལ་་་་་་
སྙེགས་པ་བཅུ་གསུམ་མཐོང་བའི་རྩ་བར་ཐོད་པའི་སྐུ་མཁར་དཀར་པོ་བཅུ་གསུམ་
དང༔ ཡུལ་གླིང་བཅུ་གསུམ་པ་མཐོང་བའི་ཚེ་ན་བདག་གིས་ཞུས་པ༔ ཡེ་ཤེས་་
ཀྱི་མཁའ་འགྲོ་མ་ལགས༔ ཡུལ་གླིང་འདི་དག་གང་གི་ཡུལ་ལགས་ཞུས་ཙ་ན༔
རིགས་ཀྱི་བུ་ཡུལ་འདི་དག་ནི་ཤར་ཕྱོགས་སྲིན་པོ་ཆོས་ལ་དཀར་བའི་ཡུལ་ཡིན༔
དེ་ཡང་དབུས་སྲིན་ཡུལ་ལངྐ་པུ་རི༔ ཤར་འདོད་ཙེ ལྷོ་གསེར་གདོང༔ ནུབ་
འདབ་བཟང བྱང་རོག་པ་ཙེ ཤར་ལྷོ་གསང་ཆེན༔ ལྷོ་ནུབ་འདབས་མ་་་་
འཛིན༔ ནུབ་བྱང་དགའ་བ་ཆེ༔ བྱང་ཤར་རོག་བཟང་འདབས༔ ཤར་སྟོད་་་་
སྲིད་པ་བདེ་ཚལ༔ ནུབ་སྨད་རྡོ་བ་རི་བཀྲ བྱང་སྟོད་དགྱེས་པ་དགའ་རྩལ༔
• 148 •



ལྷོ་སྨད་བི་རི་བརྡལ་ཏེ་སྲིན་པོའི་ཡུལ་དེ་དག་གོ གླིང་བཅུ་གསུམ་ནི༔ ལངྒ་་་
གླིང༔ རྩེ་གླིང༔ གསེར་གླིང༔ ཟངས་གླིང༔ པ་ཙ་གླིང༔ གསང་བ་གླིང
དགའ་བྱེད་གླིང༔ བདེ་ཆེན་གླིང༔ བཀྲ་ཤིས་གླིང༔ བདེ་ཚལ་གླིང བམ་རི་
གླིང༔ དགའ་བྱེད་གླིང༔ ཆོས་བྱེད་ཉི་མ་གླིང་རྣམས་ཟེར༔ རི་བཅུ་གསུམ་ནི༔
ཞི་བྱེད་བཀྲ་ཤིས་དུང་རི་དཀར་པོ་ཡང་ཟེར༔ ཡུལ་གླིང་འདི་དག་ནི་ཨོ་རྒྱན་རྡོ་
རྗེ་ཐོད་ཕྲེང་ཉིད་ཀྱིས་ཆོས་གསུངས་སྣང་བ་བསྒྱུར་ལུས་སོགས་སྲིན་པོ་ལྟར་ཡང་
སྤྱོད་པ་ནི་དམ་པ་ཆོས་ལ་སྦྱོར་བའི་རིག་འཛིན་ཤ་སྟག་གོ ཅེས་གསུངས་ཡང་་
ཕྱིན་པའི་ཚེ་ཤར་གླིང་བཅུ་གསུམ་པོའི་མཐའ་བསྐོར་དྲི་བཟང་མཚོ་ཡི་འཁོར་བ་་
དང༔ དེ་རྒྱབ་ལྷོ་ཕྱོགས་སུ་བྲག་རི་སེར་པོ་དགུང་ལ་སྙེགས་པ་དགུ་མཐོང་བའི་་
རྩ་བ་ནས་ཐོད་པའི་སྐུ་མཁར་སེར་པོ་དགུ་དང་ཡུལ་གླིང་དགུ་མཐོང་བའི་མོད་ལ
བདག་གིས་ཞུས་པ་ཡེ་ཤེས་དབྱིངས་ཀྱི་མཁའ་འགྲོ་མ་ལགས༔ ཡུལ་གླིང་འདི་་་་
དག་གང་གི་ཡུལ་ལགས་ཞུས་ཙ་ན༔ རིགས་ཀྱི་བུ་འདི་དག་ནི་ལྷོ་ཕྱོགས་སྲིན་པོ་
ཡོན་ཏན་དང་ཉམས་རྟོགས་རྒྱས་པའི་ཡུལ་ཡིན་དེ་ཡང་བཤད་ན༔ དབུས་སྲིན་
ཡུལ་བམ་རི་ཐོད་མཁར༔ ཤར་ཨ་ཙ་ཡ་ནའི་མཁར༔ ལྷོ་འཇོག་པ་རྣ ནུབ་
བསི་ན་རཱུ་ཏྲཿ བྱང་ལག་པ་རི༔ ཤར་ལྷོ་འཛི་ན་ཡན༔ ལྷོ་ནུབ་རི་བཱ་ཡན༔
ནུབ་བྱང་འགའ་ལ་ཡ༔ བྱང་ཤར་སུ་པུ་ཏྲ་ཞེས་གྲགས གླིང་དགུ་ནི༔ བམ་རི་
མ་ན་ཡའི་གླིང༔ སུ་བྷནྡྲ་དེ་ཝཱའི་གླིང༔ ཨ་ཤྭ་ར་སུརྱའི་གླིང༔ མ་ཎི་པ་ཊི་ག་་་་
ཎའི་གླིང༔ ནི་རིཎཱ་དྷེ་བྷ་ཡའི་གླིང༔ སུ་མུན་བྷོ་དྷའི་གླིང༔ ཙཎཱའི་ཝཀྱའི་གླིང
མ་རུ་རྩེ བཞད་པའི་གླིངཿ གུ་ཎ་ག་ཡ་པ་ཊིའི་གླིང་རྣམས་ཟེར༔ རི་གུ་ནི༔
རྒྱས་བྱེད་ཡོན་ཏན་གསེར་རི་སེར་པོ་ཡང་གྲགས༔ ཡུལ་གླིང་འདི་དག་ནི༔ ཨོ་་
• 149，



རྒྱན་རཏྣ་ཐོད་ཕྲེང་ཉིད་ཀྱིས་ཆོས་གསུང་སྣང་བ་བསྒྱུར་ལུས་སྲིན་པོ་ལྟར་སྣང་་་་་
ཡང་སྤྱོད་པ་ནི་གསང་སྔགས་ཀྱི་ལྟ་སྤྱོད་རྣམ་པར་དག་ཅིང་རིག་པ་འཛིན་པའི་ས་
ལ་སྦྱོར་བ་ཤ་སྟག་གོ ཅེས་གསུངས༔ གླིང་དགུ་པོ་མཐའ་བྲག་རི་ལྗོན་ཤིང་་་
རྒྱས་པའི་མཚོ་ཡིས་བསྐོར་བའོ༔
དེ་ནས་ཡང་ཕྱིན་པའི་ནུབ་ཀྱི་ཕྱོགས་ན་བྲག་རི་དམར་པོ་གནམ་ལ་ཟུག་པ་་་
དགུ་ཡི་སྐེད་པར་ཐོད་པའི་སྐུ་མཁར་དགུ་དང༔ འདབས་ན་ཡུལ་གླིང་དགུ་དང་
བཤན་པའི་གྲོང་ཁྱེར་བསམ་གྱིས་མི་ཁྱབ་པ་ཞིག་མཐོང་བའི་མོད་ལ༔ བདག་་་
གིས་ཞུས་པ་ཡེ་ཤེས་དབྱིངས་ཀྱི་མཁའ་འགྲོ་མ་ལགས༔ ཡུལ་གླིང་འདི་དག་གང་
གི་ཡུལ་ཡིན་ཞུས་ཙ་ན༔ རིགས་ཀྱི་བུ་འདི་དག་ནི་ནུབ་ཕྱོགས་སྲིན་པོ་སྦྱོར་སྒྲོལ་
ལ་མཁས་པའི་ཡུལ་ཡིན༔ དེ་ཡང་བཤད་ན་དབུས་སྲིན་ཡུལ་ཀོ་ཁ་ཐང་དམར
ཤར་ཆགས་སྤྱོད༔ ལྷོ་འདོད་རྩལ༔ ནུབ་མཛེས་བྱེད༔ བྱང་རུ་ཎ་འཛིན༔
ཤར་ལྷོ་འུར་བ༔ ལྷོ་ནུབ་ནོར་ཝ༔ ནུབ་བྱང་ཏིར་ག བྱང་ཤར་ལམ་བྷོ་དྷ་་་་
ཞེས་མཚན་དུ་གྲགསཿ གླིང་དགུ་ནི༔ འབར་བའི་གླིང༔ འཁྲུགས་པའི་གླིང
སུ་ཡའི་གླིང༔ པུ་ཊི་གའི་གླིང༔ བསྐྱོད་པའི་གླིང༔ ནི་ནི་ལ་ཊའི་གླིང༔ ཛ་རི་
ཊ་ཡི་གླིང༔ རྨེ་དུར་ཥའི་གླིང༔ མཛེ་དུར་ཡའི་གླིང་རྣམས་གྲགས་པ་ཡིན༔ རི་
དགུ་ནི༔ དབང་བྱེད་འབར་བ་མེ་རི་གཡོ་ཞེས་ཀྱང་གྲགསཿ ཡུལ་གླིང་འདི་དག་
ནི་ཨོ་རྒྱན་པདྨ་ཐོད་ཕྲེང་ཉིད་ཀྱི་བརྟུལ་ཞུགས་ཟབ་མོའི་ཆོས་གསུངས་སྣང་བ་་་་
བསྒྱུར་ལུས་སྲིན་པོ་ལྟར་ཡང་གསང་སྔགས་སྦྱོར་སྒྲོལ་ཕུན་སུམ་ཚོགས་པ་ལ་སྤྱོད་
ཅིང་རིག་འཛིན་གྱི་ས་ལ་སྦྱོར་བ་ཤ་སྟག་གོ ཅེས་གསུངས་པ་དང༔ གླིང་དེ་་་
དག་གི་མཐའ་ཡི་སྒྲོལ་བྱེད་ཤན་པ་སྣ་ཚོགས་ཀྱིས་བསད་བཅད་དམར་ལས་བྱེད་
• 150 •
1
，



ཅིང་ཧ་ཧ་རྒོད་པ༔ དེ་མཐར་བྲག་རི་དང་མཚོ་དམར་རྣག་ཁྲག་ལྟར་ཁོལ་བ་་་་
དག་གིས་བསྐོར་བའོ༔ དེ་ནས་ཡང་ཕྱིན་པས་བྱང་གི་ཕྱོགས་ན་བྲག་རི་ལྗང་ནག་
མཁའ་ལ་གཟེང་བ་དགུ་ཡི་སྐེད་པར་ཐོད་མཁར་སྔོ་ལྗང་དགུ་དངཿ འདབས་ན་
ཡུལ་གླིང་དགུ་དང་གདོལ་བ་གནོད་སྦྱིན་ཕོ་མོའི་གྲོང་ཁྱེར་བསམ་གྱིས་མི་ཁྱབ་པ་
ཞིག་མཐོང་བའི་མོད་ལ༔ བདག་གིས་ཞུས་པ་ཡེ་ཤེས་དབྱིངས་ཀྱི་མཁའ་འགྲོ་མ་
ལགས༔ ཡུལ་གླིང་འདི་དག་གང་གི་ཡུལ་ཡིན་ཞུས་ཙ་ན༔ རིགས་ཀྱི་བུ་འདི་་་༌་
དག་ནི་བྱང་ཕྱོགས་སྲིན་པོ་བརྟུལ་ཞུགས་ལ་མཁས་ཤིང་གདུག་པའི་ཡུལ་ཡིན།
དེ་ཡང་བཤད་ན་དབུས་སྲིན་ཡུལ་བཤན་ལགས་ལྗོངས༔ ཤར་རྔམས་སྤྱོད༔ ལྷོ་
འཇིགས་བྱེད༔ ནུབ་གཡོ་བ༔ བྱང་དགའ་ཚལ༔ ཤར་ལྷོ་རུ་ཎ༔ ལྷོ་ནུབ་དྲག་
རོལ༔ ནུབ་བྱང་སུ་རི་ཏྲ༔ བྱང་ཤར་རུ་རུ་ཏྲ་ཞེས་གྲགས་པའོ༔ གླིང་དགུ་ནི༔
དྷུ་ན་ཧའི་གླིང༔ སུ་ཡན་ཙའི་གླིང༔ རབ་ཏུ་རྔམས་པའི་གླིང༔ འཇིགས་བྱེད་
ཡ་མའི་གླིང༔ གཡོ་བསྐྱོང་ལྡིང་བའི་གླིང༔ བཞད་མོ་ག་ཡི་གླིང༔ སྒྲ་སྐད་་་་་
འདོན་པའི་གླིང༔ དྲག་གཏུམ་ཁྲོས་པའི་གླིང༔ བརྡ་སྐད་དྲག་པོའི་གླིང་ངམ་རུ་
ན་གནོད་སྦྱིན་གྱི་གླིང་ཞེས་གྲགས་པ་ཡིན་ཟེར༔ རི་དགུ་ནི༔ དྲག་བྱེད་བསྐྱོད་་
པ་གཏུམ་མོ་རི་ཞེས་གྲགས༔ ཡུལ་གླིང་འདི་དག་ནི༔ ཨོ་རྒྱན་ཀརྨ་ཐོད་ཕྲེང་་་་
ཉིད་ཀྱིས་སྦྱོར་སྒྲོལ་ཟབ་མོའི་ཆོས་གསུངས་སྣང་བ་བསྒྱུར་ལུས་སྲིན་པོ་ལྟར་ཡང་་
གསང་སྔགས་བརྟུལ་ཞུགས་ཕུན་སུམ་ཚོགས་པ་ལ་སྤྱོད་ཅིང་རིག་འཛིན་གྱིས་ས་ལ་
སྦྱོར་བ་ཤ་སྟག་གོ༔ ཅེས་གསུངས་པ་དང༔ གླིང་དེ་དག་གི་མཐའ་ན་སྒྲོལ་བྱེད་
ཤན་པ་དང་གདོལ་བ་སྲིན་པོ་གནོད་སྦྱིན་ཤ་ཟའི་རིགས་སྣ་ཚོགས་ཀྱིས་བསད་་་་
བཅད་གཏུབ་གསུམ་བྱེད་ཅིང་ཧ་ཧ་དང་ཕཊ་ཕཊ་སྒྲོགས་པ༔ དེ་མཐར་བྲག་རི་
• 151 •



，
，
，，
，
དང་མཚོ་རཀྟ་ལྟ་བུར་འཁྱིལ་ཞིང་རྦ་རླབས་བསྐྱོད་པས་བསྐོར་བའོ༔ ཡང་་་་་་
བདག་གིས་ཞུས་པ༔ ཡེ་ཤེས་དབྱིངས་ཀྱི་མཁའ་འགྲོ་མ་ལགས༔ ཡུལ་འདི་དག་
གི་སྲིན་པོ་སྐུའི་བོངས་ཚད་སྤྱོད་པ་དཀར་ནག་ཐམས་ཅད་ཅིའི་ཕྱིར༔ གུ་རུ་་་་
གཅིག་གི་མཛད་པའི་ཡུལ་ཡིན་ན་བཟང་ངན་ཅི་ལས་བྱུང་བ་ཡིན་ལགས་ཞུས་ཚེ
ཊཱཀྐིའི་ཞལ་ནས༔ སྲིན་པོའི་ཡུལ་འདི་དག་ན་ཡོད་པ་རྣམས་ཀྱང་ཤར་གླིང་བ་་་
དག་བོངས་ཐུང་ཞལ་གཅིག་ཕྱག་གཉིས་སྤྱན་གསུམ་ཞི་མ་ཁྲོ་འཛུམ་སྒེགས་པ༔
སྤྱོད་པ་དཀར་ཞིང་ཡང་དག་པའི་ལམ་ལ་མོས་པའོ༔ ཅིའི་ཕྱིར་ཞེ་ན༔ ཆགས་་
མེད་ཞི་བ་ཆེན་པོའི་འདུལ་བའི་དོན་རྟགས་སོ༔ ལྷོ་གླིང་བ་རྣམས་ཀྱི་སྲིན་པོ་་་་
བོངས་ཆེ་བ་ཞལ་གཅིག་ཕྱག་གཉིས་སྤྱན་གསུམ་ཞི་མ་ཁྲོ་འཛུམ་སྒེགས་པ༔ སྤྱི་བོ་
ན་རིག་བདག་དམར་པོ་གཙུག་ཕུད་བཅིང་པའོ༔ ཤ་རྒྱས་མདོག་བཟང་འོད་་་་
འབར་བ་ལྟ་སྤྱོད་རྣམ་པར་དག་ཅིང་ཉམས་ལེན་མཆོག་ལ་བརྩོན་པ༔ ཅིའི་ཕྱིར་
ཞེ་ན་རྨད་བྱུང་རྒྱས་པ་ཆེན་པོས་འདུལ་བའི་དོན་རྟགས་སོ༔ ནུབ་གླིང་གི་སྲིན་་
པོ་རྣམས་ཤ་རྒྱས་བོངས་ཚད་འཐུག་པ་ཞལ་གསུམ་ཕྱག་དྲུག་ཁྲོ་འཛུམ་སྒེགས་པ༔
རལ་པ་གྱེན་བརྫེས་ཐོད་སྐམ་དབུ་རྒྱུན་མི་ལྤགས་གཡང་གཞི་སྟག་གི་ཤམ་ཐབས་་
སྦྲུལ་ཆུན་མགོ་ཕྲེང་འཕྱང་པ་ལྟ་སྤྱོད་བརྟུལ་ཞུགས་ལ་གདུང་ཞིང་ཉམས་ལེན་ལ་་
རྣམ་པར་བརྩོན་པ༔ ཅུང་ཟད་རྩུབ་འགྱུར་ཆེ་བ་ཅིའི་ཕྱིར་ཞེ་ན་རབ་འབར་་་་་
དབང་གི་འདུལ་བའི་དོན་རྟགས་སོ༔ བྱང་གླིང་རྣམས་ཀྱི་སྲིན་པོ་གཏུམ་ཞིང་་་་
སྒེག་པ་ཞལ་ཕྱག་རྒྱན་ཚུལ་ནུབ་དང་འདྲ་ལ་ཁྲོ་ཞིང་བཞད་ལ་གསོད་གཅོད་་་་
རྣམ་པར་དགའ་བ༔ ཅིའི་ཕྱིར་ཞེ་ན་བརྟུལ་ཞུགས་དྲག་པོའི་འདུལ་བའི་དོན་་་་
རྟོགས་སོ༔ ཤར་གྱི་སྲིན་པོ་རྣམས་དཀར་གསལ་སྙིང་རྗེ་ཚད་མེད་དང་ལྡན་པ
• 152 •



-མས་
ལྷོ་ཡི་སྲིན་པོ་རྣམས་དམར་སེར་བྱམས་པ་ཚད་མེད་དང་ལྡན་པ༔ ནུབ་ཀྱི་སྲིན་
པོ་དམར་ནག་དགའ་བ་ཚད་མེད་དང་ལྡན་པ༔ བྱང་གི་སྲིན་པོ་རྣམས་དམར་་་
སྨུག་ལྗང་ནག་སྔོ་ནག་བཏང་སྙོམས་ཚད་མེད་ལྡན་པ༔ འདི་དག་ཕྱི་རོལ་གྱི་་་་
གསེར་གླིང་ཡིན་ཞེས་ཟེར༔ དེ་ནས་ཡང་ཕྱིན་པས་རྒྱ་མཚོ་སྔོ་དྭངས་ངེ་བརྒལ་
ནས་ཕ་རི་ལ་ཕྱིན་ཚེ་དུང་རི་དཀར་པོ་གནམ་ལ་ཟུག་པ་རྩེ་མོ་ལྔ་ཅན་རྩ་བ་གཅིག་
པ༔ དེར་བརྟེན་པའི་ཐོད་མཁར་སུམ་རིམ་ནོར་བུའི་ཏོག་མཛེས་པ༔ ནང་ན་་་་
སྲིན་པོ་དབུ་ལྔ་དང་ཕུག་བཅུ་པ་ལ་སྲིན་པོ་ཕོ་མོ་མང་པོའི་ཆོས་ཉན་པ༔ མཐའ་
འཁོར་ཐོད་མཁར་ཡུལ་གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་རྣམས་མདོག་
དཀར་པོ་ཁྲོ་ཉམས་ཅན་ཞལ་གཅིག་ཕྱག་གཉིས་རྡོ་རྗེའི་གཙུག་ཕུད་མཛེས་པ་
གྲངས་མེད་པས་བྲོ་གར་འགྱེད་པ་ལ༔ བདག་གིས་ལྷ་བུ་དཀར་པོའི་གཙུག་རྒྱན་
ཅན་འདི་ཡུལ་གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས་ཤར་སྲིན་ཡུལ་གནོད་
སྦྱིན་རྫོང༔ སྲིན་རྒྱལ་རྡོ་རྗེ་དབུ་ལྔ་པས་གསང་སྔགས་ཀྱི་ཆོས་འཁོར་བསྐོར་བའོ༔
འདི་རྣམས་ཆོས་ལ་དཀར་པ་བརྟུལ་ཞུགས་ལ་གདུང་བའི་རྣལ་འབྱོར་པའི་དཔུང་
གྲོགས་བྱེད་པ་ཡིན༔ ཡུལ་གླིང་དགའ་བ་ཚལ་རི་བོ་དུང་མདོག་རྩེ་ལྔ་འདོད་་་་
དགུའི་ཆར་འབེབས་ཞེས་གྲགས་ཟེར༔ དེ་ནས་ཡང་ཕྱིན་པའི་མཆོང་རི་སྨུག་པོ་
གནམ་ལ་ཟུག་པ་རྩེ་མོ་གསུམ་པ་ཅན་རྩ་བ་གཅིག་པ༔ དེར་བརྟེན་པའི་ཐོད་་་་
མཁར་སུམ་རིམ་ཙིཏྟའི་ཏོག་མཛེས་པ༔ ནང་ན་སྲིན་པོ་དབུ་གསུམ་དང་ཕྱག་་་་
དྲུག་ཁྱུང་གི་གཙུག་རྒྱན་ཅན་ལ་སྲིན་པོ་ཕོ་མོ་མང་པོའི་ཆོས་ཉན་པ༔ མཐའ་་་་
བསྐོར་ན་ཐོད་རློན་གྱི་མཁར་ཅན་ཡུལ་གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་
རྣམས་མདོག་སེར་པོ་ཁྲོ་ཉམས་ཅན་ཞལ་གཅིག་ཕྱག་གཉིས་རཏྣའི་གཙུག་ཕུད་་་་
• 153 •



ཅན་གྲངས་མེད་པས་བྲོ་གར་འགྱེད་པ་ལ༔ བདག་གི་འདི་ཡུལ་གང་ཡིན་ལགས་
ཞུས་ཚེ༔ ཌཱཀྐིའི་ཞལ་ནས་ཤར་ལྷོའི་སྲིན་ཡུལ་འདོད་འབྱུང་རྫོང༔ སྲིན་རྒྱལ་་་་
རིན་ཆེན་དབུ་བཞི་པས་གསང་སྔགས་ཆོས་འཁོར་བསྐོར་བའོ༔ འདི་རྣམས་ཆོས་
ལ་དགའ་བ་ལྟ་སྤྱོད་ལ་གདུང་བ་རྣལ་འབྱོར་སྒྲུབ་པ་པོའི་མགོན་གྲོགས་བྱེད་པ་་་
ཡིན༔ ཡུལ་གླིང་བདེ་བྱེད་ཚལ་རི་བོ་མཆོང་མདོག་རྩེ་གསུམ་དགོས་འདོད་ཆར་
ལྟར་འབེབས་པའི་རི་ཞེས་གྲགས་པ་ཡིན་ཟེར༔ དེ་ནས་ཡང་ཕྱིན་ཚེ་རིན་པོ་ཆེ་་
གསེར་རི་སེར་པོ་གནམ་ལ་ཟུག་པ་རྩེ་མོ་ལྔ་ལ་རྩ་བ་གཅིག་ཏུ་གནས་པ༔ དེར་་་་
བརྟེན་པའི་ཐོད་མཁར་སུམ་རིམ་ལག་པའི་ཏོག་མཛེས་པ༔ ནང་དུ་སྲིན་པོ་ཞལ་
གསུམ་ཕྱག་དྲུག་དབུ་གཙུག་སེངྒེའི་གདོང་པ་ཅན་ལ་སྲིན་པོ་ཕོ་མོ་མང་པོའི་ཆོས་
ཉན་པ༔ མཐའ་བསྐོར་ན་ཐོད་མཁར་ཅན་ཡུལ་གླིང་བསམ་གྱིས་མི་ཁྱབ་པ་ན་་་་
སྲིན་པོ་རྣམས་ནི་མདོག་དམར་པོ་ཆགས་ཉམས་ཅན་ཞལ་གཅིག་ཕྱག་གཉིས་ནོར་
བུའི་གཙུག་ཕུད་ཅན་གྲངས་མེད་པས་བྲོ་གར་འགྱེད་པ་མཐོང་ཚེ༔ བདག་གིས་
ཡུལ་འདི་གང་ཡིན་ལགས་ཞུས་ཚེ༔ ཌཀྐིའི་ཞལ་ནས་ལྷོ་ཡི་སྲིན་ཡུལ་འདོད་་་་་་
བརྩེགས་རྫོང༔ སྲིན་པོའི་རྒྱལ་པོ་རཏྣ་དབུ་བཞི་པས་གསང་སྔགས་ཟབ་མོའི་་་་
ཆོས་འཁོར་བསྐོར་བའོ༔ འཁོར་འདི་རྣམས་ཆོས་ལ་དགའ་བ་བརྟུལ་ཞུགས་ལ་་
གདུང་བ་རྣལ་འབྱོར་སྒྲུབ་པ་པོས་དཔུང་གྲོགས་བྱེད་པ་ཡིན༔ ཡུལ་གླིང་བདེ་་་
བྱེད་ཚལ་རི་བོ་གསེར་མདོག་རྩེ་ལྔ་པ་བསམ་འགྲུབ་འབར་བའི་རི་ཞེས་གྲགས་པ་
ཡིན་ཟེར༔ དེ་ནས་ཡང་ཕྱིན་ཚེ་རིན་པོ་ཆེ་བཻ་ཌཱུརྱའི་རི་གནམ་ལ་ཟུག་པ་རྩེ་མོ་་་
བཞི་པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་སུམ་རིམ་ཞིང་་་་
ཆེན་གྱི་ཏོག་མཛེས་པ༔ ནང་དུ་སྲིན་པོ་ཞལ་གསུམ་ཕྱག་དྲུག་སྤྱི་གཙུག་ཏུ་སྡིག་་
• 154 •



པའི་གདེངས་ཀ་སྤུད་པ་ལ༔ སྲིན་པོ་ཕོ་མོ་མང་པོས་ཆོས་ཉན་པ༔ མཐའ་་་་
བསྐོར་ན་ཐོད་རྙིད་ཀྱི་མཁར་ཅན་སོགས་ཡུལ་གླིང་བསམ་གྱིས་མི་ཁྱབ་པ་ན་སྲིན་
པོ་ཕོ་མོ་རྣམས་མདོག་སྔོན་པོ་བཞད་ཉམས་ཅན་ཞལ་གཅིག་ཕྱག་གཉིས་སྔོན་པོའི་
གཙུག་ཕུད་ཅན་གྲངས་མེད་པས་བྲོ་གར་འགྱེད་པ་མཐོང་ཚེ༔ བདག་གིས་འདི་
ཡུལ་གང་ལགས་ཞུས་ཚེ༔ ཌཱཀྐིའི་ཞལ་ནས་ལྷོ་ནུབ་སྲིན་ཡུལ་མེ་ལྷའི་རྫོང༔ སྲིན་
པོའི་རྒྱལ་པོ་འདོད་དབུ་བཞི་པས་གསང་སྔགས་ཟབ་མོའི་ཆོས་འཁོར་བསྐོར་བའོ༔
འཁོར་འདི་རྣམས་ཆོས་ལ་དགའ་བ་བརྟུལ་ཞུགས་གདུང་བ་རྣལ་འབྱོར་སྒྲུབ་པ་་་
པོར་མགོན་གྲོགས་བྱེད་པ་ཡིན་ཡུལ་གླིང་དགའ་བའི་ཚལ་རི་བོ་སྔོ་མདངས་རྩེ་་་
བཞི་པ་ཕུན་ཚོགས་འདོད་དགུ་སྟེར་ཞེས་གྲགས་པ་ཡིན་ཟེར༔ དེ་ནས་ཡང་ཕྱིན་
ཚེ་རིན་པོ་ཆེ་པདྨ་རཱ་གའི་རི་དམར་གསལ་གནམ་ལ་ཟུག་པ་རྩེ་མོ་དྲུག་པ་རྩ་བ་་་
གཅིག་ཏུ་གནས་པ༔ དེར་བརྟེན་པའི་ཐོད་མཁར་སུམ་རིམ་རྟའི་ཏོག་མཛེས་་
པ༔ ནང་དུ་སྲིན་པོ་ཞལ་ལྔ་དང་ཕྱག་བཅུ་པ་རྟ་ཞལ་འཚེར་བ་ལ་སྲིན་པོ་ཕོ་མོ་
མང་པོས་ཆོས་ཉན་པ༔ མཐའ་བསྐོར་ན་ཐོད་མཁར་ཅན་དང་ཡུལ་གླིང་བསམ་
གྱིས་མི་ཁྱབ་པ་ན་སྲིན་པོ་ཕོ་མོ་རྣམས་ནི་མདོག་དམར་པོ་ཆགས་པའི་ཉམས་ཅན་
ཞལ་གཅིག་ཕྱག་གཉིས་པདྨའི་གཙུག་ཕུད་མཛེས་པ་གྲངས་མེད་པའི་བྲོ་གར་་་་་་
འགྱེད་པ་མཐོང་ཚེ༔ བདག་གིས་འདི་ཡུལ་གང་ཡིན་ལགས་ཞུས་ཚེ༔ ཌཀྐིའི་་་
ཞལ་ནས་ནུབ་ཕྱོགས་ཀྱི་སྲིན་ཡུལ་པདྨ་བརྩེགས་པའི་ཡང་རྫོང༔ སྲིན་པོའི་རྒྱལ་པོ་
པདྨ་དབུ་དྲུག་པས་གསང་སྔགས་ཟབ་མོའི་ཆོས་འཁོར་བསྐོར་བའོ༔ འདི་རྣམས་
དམ་པའི་ཆོས་ལ་དགའ་བ་བརྟུལ་ཞུགས་ཟབ་མོ་ལ་གདུང་བ་རྣལ་འབྱོར་སྒྲུབ་པ་
པོར་དཔུང་གྲོགས་བྱེད་པ་ཡིན༔ ཡུལ་གླིང་ཆགས་མེད་དགའ་ཚལ་དང་རི་བོ་་་་
• 155 •



དམར་གསལ་བདེ་ཆེན་དགའ་བའི་འོད་ཟེར་བརྩེགས་པ་ཞེས་ཟེར༔ དེ་ནས་ཡང་
ཕྱིན་པའི་ཚེ་རིན་པོ་ཆེ་མུ་མིན་གྱི་རི་མཐིང་གསལ་རྩེ་མོ་བདུན་པ་དགོང་ལ་སྙེགས་
པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་བང་རིམ་གསུམ་དང་
མདའ་དར་གྱི་ཏོག་མཛེས་པ༔ ནང་དུ་སྲིན་པོ་ཞལ་གསུམ་ཕྱག་དྲུག་པ་སྤྱི་བོར་རྨ་
བྱ་དམར་པོའི་གསུང་དབྱངས་སྙན་པ་ལ་སྲིན་པོ་ཕོ་མོ་མང་པོའི་ཆོས་ཉན་པ༔
མཐའ་བསྐོར་ན་ཐོད་མཁར་ཅན་དང་ཡུལ་གླིང་བསམ་གྱིས་མི་ཁྱབ་པ་སྲིན་པོ་ཕོ་
མོ་རྣམས་མདོག་སྨུག་པོ་བཞད་ཉམས་ཅན་ཞལ་གཅིག་ཕྱག་གཉིས་པ་རྡོ་རྗེ་ལྗང་་་
གསལ་འབར་བའི་གཙུག་ཕུད་མཛེས་པ་གྲངས་མེད་པས་བྲོ་འཁྲབ་ཅིང་གར་བྱེད་
པ་མཐོང་ཚེ༔ བདག་གི་ཡུལ་འདི་གང་ཡིན་ལགས་ཞུས་ཚེ ཊཱཀྐིའི་ཞལ་ནས་ནུབ་
བྱང་གི་སྲིན་ཡུལ་པདྨ་འཁྱིལ་བའི་རྫོངས༔ སྲིན་པོའི་རྒྱལ་པོ་བདེ་ཆེན་དབུ་གསུམ་
པས་ལྟ་སྤྱོད་གསང་སྔགས་ཟབ་མོའི་ཆོས་འཁོར་བསྐོར་བའོ༔ འདི་རྣམས་དམ་་་་
པའི་ཆོས་ལ་དགའ་བ་བརྟུལ་ཞུགས་ཀྱི་གདེངས་ཐོབ་པ་རྣལ་འབྱོར་སྒྲུབ་པ་པོ་་་་
རྣམས་ཀྱི་དཔུང་གྲོགས་བྱེད་པ་ཡིན༔ ཡུལ་གླིང་ཆགས་མེད་དགའ་བྱེད་བདེ་བའི་
ཚལ་དང་རི་བོ་མཐིང་སྔོན་འདོད་ཡོན་རྣམ་པར་འབྱུང་བ་ཞེས་ཟེར
དེ་ནས་ཡང་ཕྱིན་པའི་ཚེ་རིན་པོ་ཆེ་ཨིནྡྲ་ནཱི་ལའི་རི་ལྗང་སྔོན་རྩེ་མོ་ལྔ་པ་་་་་
དགུང་ལ་མཉམ་པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་བང་
རིམ་གསུམ་པ་ཙིཏའི་ཏོག་མཛེས་པ༔ ནང་དུ་སྲིན་པོ་ཞལ་བདུན་ཕྱག་བཅུ་བཞི་
པ་སྤྱི་གཙུག་ཏུ་ཡིད་བཞིན་གྱི་ནོར་བུ་འོད་འབར་བ་ཅན་དེ་ལ་སྲིན་པོ་ཕོ་མོ་མང་
པོའི་ཆོས་ཉན་པ༔ མཐའ་བསྐོར་ན་ཐོད་མཁར་ཅན་དང་ཡུལ་གླིང་བསམ་གྱིས་
མི་ཁྱབ་པ་ན་སྲིན་པོ་ཕོ་མོ་རྣམས་ཀྱང་མདོག་ལྗང་བ་གཏུམ་ཉམས་ཅན་ཞལ་་་་་
• 156 •



གཅིག་ཕྱག་གཉིས་པ་རྡོ་རྗེ་རྒྱ་གྲམ་འབར་བའི་གཙུག་ཕུད་མཛེས་པ༔ གྲངས་་་
མེད་པའི་བྲོ་འཁྲབ་ཅིང་གར་བྱེད་པ་མཐོང་ཚེ༔ བདག་གི་ཡུལ་འདི་དག་གང་་་་
ཡིན་ལགས་ཞུས་ཚེ༔ ཌཱཀྐིའི་ཞལ་ནས་བྱང་གི་སྲིན་ཡུལ་རླུང་ནག་འཁྱིལ་པའི་་
རྫོང༔ སྲིན་པོའི་རྒྱལ་པོ་རྔམས་ཁྲོས་ཞལ་བདུན་པའི་གསང་སྔགས་ལྟ་སྤྱོད་ཟབ་
མོའི་ཆོས་འཁོར་བསྐོར་བའོ༔ སྲིན་པོ་ཕོ་མོ་རྣམས་དམ་པའི་ཆོས་ལ་དགའ་བ་་་
བརྟུལ་ཞུགས་དང་བརྩོན་འགྲུས་ཟབ་མོའི་གདེངས་ཐོབ་པ་རྣལ་འབྱོར་སྒྲུབ་པ་པོ་
རྣམས་ཀྱི་དཔུང་གྲོགས་བྱེད་པ་ཡིན༔ ཡུལ་གླིང་བདེ་བྱེད་སྤྲོ་བ་ཆེན་པོའི་ཚལ་
དང་རི་བོ་ལྗང་གསལ་གདུག་པ་ཀུན་འཇོམས་རྣོ་བའི་རྩེ་ཞེས་ཟེར༔ དེ་ནས་ཡང་
ཕྱིན་པའི་ཚེ་རིན་པོ་ཆེ་ཤེལ་གྱི་རི་དཀར་གསལ་རྩེ་མོ་བདུན་པ་དགུང་ལ་བསྙེགས་
པ་རྩ་བ་གཅིག་ཏུ་གནས་པ༔ དེར་བརྟེན་པའི་ཐོད་མཁར་བང་རིམ་གསུམ་པ་་་
བདུད་རུ་ཏྲ་ནག་པོའི་མགོ་བོ་བཅད་ནས་ཏོག་བྱས་ནས་མཛེས་ཤིང་རྔམས་པ༔
ནང་དུ་སྲིན་པོ་ཞལ་བདུན་ཕྱག་བཅུ་བཞི་པ་དབུ་གཙུག་ཏུ་ཕག་ནག་དུར་བ་དེ་ལ་
སྲིན་པོ་ཕོ་མོ་མང་པོས་ཆོས་ཉན་པ༔ མཐའ་བསྐོར་ན་ཐོད་པའི་སྐུ་མཁར་ཅན་་
གྱི་ཡུལ་གླིང་བསམ་གྱིས་མི་ཁྱབ་པ་ན་སྲིན་པོ་ཕོ་མོ་རྣམས་མདོག་དཀར་གསལ་ཁྲོ་
གཏུམ་གྱི་ཉམས་ཅན་ཞལ་གཅིག་ཕྱག་གཉིས་པ་ནོར་བུ་འོད་འབར་བའི་གཙུག་་་
ཕུད་མཛེས་པ་གྲངས་མེད་པའི་བྲོ་གར་བྱེད་པ་མཐོང་ཚེ༔ བདག་གི་ཡུལ་འདི་་་
གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས་བྱང་ཤར་གྱི་སྲིན་ཡུལ་གཏུམ་རྔམས་
བཞད་པའི་རྫོང༔ སྲིན་པོའི་རྒྱལ་པོ་གད་པོ་ཆེར་སྒྲོགས་དབུ་བདུན་པའི་གསང་
སྔགས་ལྟ་སྒོམ་ཟབ་མོའི་ཆོས་འཁོར་བསྐོར་བའོ༔ འདི་དག་རྣམས་དམ་པའི་་་་
ཆོས་ལ་སྤྲོ་བ་ཆེ་ཞིང་བརྟུལ་ཞུགས་གྱི་གདེངས་ཕུལ་དུ་ཕྱིན་པ་རྣལ་འབྱོར་སྒྲུབ་པ་
• 157 •



པོ་རྣམས་ཀྱིས་མགོན་དང་དཔུང་གྲོགས་དམ་པ་ཡིན༔ ཡུལ་གླིང་དྲག་པོ་རབ་ཏུ་
གཏུམ་པའི་ཚལ་དང་རི་བོ་གཟུགས་བརྙན་འཛིན་མདོག་དཀར་སྤྱན་གཟིགས་་་་་
བཀྲ་བ་ཞེས་ཟེར་བ་ཡིན་ལགས༔ ཅེས་གསུངས་སོ༔ སྐབས་འདིར་སྲིན་པོའི་་་་
རྒྱལ་པོ་རྣམས་ཀྱི་ཞལ་ཕྱག་སྐུ་མདོག་དང་འཛིན་པའི་ཕྱག་མཚན་རྣམས་གསལ་་
བར་ཡོད་ཀྱང་མིག་མང་དོར་ནས་གབ་པའོ༔ ཞུས་ལེན་ཚིག་གི་ལུང་བྱང་འགའ་
རེ་ཡང་གུ་ཧྱ༔
དེ་ནས་ཡང་ཕྱིན་པས་དཀར་གསལ་འོ་མའི་མཚོ་དྲི་བསུངས་སྣ་ཚོགས་འཐུལ་
བ་ཅན་དེ་བརྒལ་ནས་ཕ་རིའི་ངོས་སུ་སླེབ་ནས་ཤར་དུ་རི་དཀར་པོ་འོད་འབར་བ་
ལ་མེ་ཏོག་ཀུ་ཤ་དཀར་པོ༔ འདབས་བཟང་སྨུག་པོ༔ སང་ཀྲྀ་དམར་སེར།
དབང་མདོག་དམར་པོ༔ འདབས་ལྡན་ལྗང་ཀུ ལྷུན་འཐུག་སྤུད་མཐིང་ནག་
སོགས་ཀུ་མུད་སྣ་ཚོགས་ཚལ་དུ་བརྙིལ་བ༔ དྲི་བཟང་གི་ངད་པ་གཡོ་བ་
མཐོང་བ་ཙམ་གྱི་བདེ་བའི་ཉམས་ལྷག་གེར་འབར་བ༔ རི་དེ་ལ་བརྟེན་པའི་ཕོ་་
བྲང་ཕྱི་ཤེལ་མཁར་དགུང་ལ་བསྙེགས་པ་ནང་ཐོད་པའི་སྐུ་མཁར་ཅན་གདན་སྲིན་
པོ་ཕོ་མོ་དང་ཉི་ཟླ་ཁ་སྦྱོར་བའི་སྟེང་དུ་ཨོ་རྒྱན་དྲག་པོ་རཀྵི་ཏ་ཞེས་བྱ་བ་ཞི་མ་ཁྲོ་
འཛུམ་གྱི་ཉམས་དང་ལྡན་པ་གཡས་རྡོ་རྗེ་གཡོན་ཐོད་ཁྲག་དུར་ཁྲོད་ཆས་བརྒྱད་་
ཀྱིས་བརྒྱན་པ་ཞབས་གྱད་སྟབས་སུ་རོལ་བ་དེ་ཡིས་སྲིན་པོ་རྣམས་ལ་བྱ་སྤྱོད་ཀྱི་་་
རྒྱུད་སྡེ་མང་པོའི་ཆོས་འཁོར་བསྐོར་ཞིང་ཐམས་ཅད་རིག་འཛིན་གྱི་ས་ལ་བཞུགས་
པ་ཤ་སྟག་གོ༔ བདག་གིས་ཞུས་པ་ཡུལ་གླིང་འདི་དག་གང་ཡིན་ལགས༔ ཌཱཀྐིའི་
ཞལ་ནས་ཆགས་བྲལ་རྡོ་རྗེ་འབར་བའི་རྫོང་དུ་གྲགས༔ སྟོན་པ་རྡོ་རྗེ་དྲག་པོ་་་་
རྩལ་དང་འཁོར་སྲིན་པོ་ཕོ་མོ་བྱམས་བརྩེ་དང་ལྡན་པ་རིག་འཛིན་གྱི་ཚོམ་བུ་ཆོས་
• 158 •



གསང་སྔགས་བྱ་སྤྱོད་ཀྱི་རྒྱུད་སྡེ་མཐའ་ཡས་པ་སྟོན་ཅིངཿ ཡུལ་ནི་དགའ་བ་ཚལ་
ཞེས་ཟེར༔ གྲོང་ཁྱེར་ལ་མཐོང་ན་སྤྲོ་ཞེས་གྲགསཿ རི་བོ་འོད་འབར་མཐའ་ཡས་
པའི་རྩེ་ཞེས་པའོ༔ འདི་མཐོང་བ་ཡང་ལས་དང་སྐལ་བ་རེ་ལྡན༔ ཅེས་གསུངས་
སོ༔ དེ་ནས་བདག་གིས་ཨོ་རྒྱན་རཀྵི་ཏ་ལ་ཞུས་པ༔ ཀྱེ་ཧོ༔ དུས་གསུམ་རྒྱལ་་
བ་ཐམས་ཅད་ཀྱིས༔ སྐུ་ཡི་གསང་བ་གསུམ་རྫོགས་གར༔ ཨོ་རྒྱན་རྡོ་རྗེ་དྲག་པོ་
རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་་་་
རྗེས་དགོངསཿ ལས་སྒྲིབ་བག་ཆགས་སྦྱང་བ་དང༔ སྨིན་ཅིང་གྲོལ་བར་མཛད་
དུ་གསོལ༔ ཞེས་ཞུས་ཚེ༔ གུ་རུ་ཉིད་རྡོ་རྗེ་རྣམ་པར་འཇོམས་པའི་ཚུལ་བཟུང་་
ནས་ཁྲོ་བོ་རྨེ་བར་བརྩེགས་པ་དང་ལག་ན་རྡོ་རྗེའི་དབང་ལུང་རྒྱུད་སྒྲུབ་ཐབས་་་་
དང་བཅས་པ་རྣམས་གནང་བྱུང་བའི་མོད་ལས་ཐམས་ཅད་རིག་པའི་གཏེར་སྒྲོམ་
དུ་བཞག་ལ་ཡེ་ཤེས་ཀྱི་དབྱིངས་སུ་རྒྱས་བཏབ་པོ༔ དེ་ནས་ཡང་གསུངས་པ༔
ཨི༔ ལས་སྐལ་ལྡན་པའི་བུ་ཁྱོད་སྙན་གསོན་དང༔ གཟུང་འཛིན་སེམས་ཀྱི་་་་་
གཤིས་ལུགས་ལས༔ ཤར་བའི་སྣ་ཚོགས་སྣང་བ་རྣམས༔ ཡེ་ཤེས་ཆེན་པོའི་རོལ་
པ་རུ༔ ལ་བཟླ་ངང་བཞག་ཐག་ཆོད་གལ༔ རྡོ་རྗེ་འབར་བའི་རིམ་པའི་བཅུད༔
མ་བརྗེད་རིག་པའི་དཀྱིལ་དུ་སྦོས༔ ད་ལྟ་སྤེལ་བའི་དུས་མ་ཡིན༔ ས་བོན་འོད་
ཟེར་གོ་ཆ་ཡི༔ སྤྲུལ་པ་ལྷུན་གྲུབ་རྒྱ་མཚོར་གཏོད༔ བརྟུལ་ཞུགས་མཆོག་གི་་་་
དཔའ་གདེངས་བསྐྱེད༔ ངེས་མེད་སྤྲེལ་རྫོང་འགྲིམ་ལ་བཞུགས༔ བརྟུལ་ཞུགས་
མངོན་གྱུར་འགྲོ་དོན་འབྱུང༔ ཁྱོད་ནི་ལས་དང་སྐལ་བ་ལྡན༔ མ་བརྗེད་་་་་
གདམས་ངག་སེམས་ལ་ཟུང༔ ང་ནི་ཁྱོད་དང་འབྲལ་མེད་ཡིན༔ ཨེ་ཧཾ་ཀ་ཕཊ༔
ཅེས་གསུངས་སོ༔
།
• 159 •



དེ་ནས་ཡང་ཕྱིན་པའི་ཚེ་ལྷོ་གསེར་རི་སེར་པོ་འོད་འབར་བ་ལྗོན་ཤིང་་་་
འདབས་སྟོང་དགྱེས་པ་ལས་ཤིང་ཏོག་སུ་ར༔ ཞུམ་མྨེ༔ ཨ་འབྲུ ཤ་རུམ་ཏ་ལ་
སོགས་ཁ་དོག་དྲི་རོ་ནུས་པ་ཕུན་སུམ་ཚོགས་པ་མང་པོ་ལྕགས་པ༔ གསེར་གྱི་་་
དྲིལ་བུ་གཡེར་ཁ་སྣ་ཚོགས་པ་ལས་ཆོས་སྒྲ་འུར་བ༔ སྐྱེད་མོའི་ཚལ་དང་མེ་ཏོག་
སེར་མདངས་དང་ལྡན་པ༔ དྲི་བསུང་འཐུལ་བ་འཇའ་འོད་ཀྱི་གུར་ཕུབ་པ༔
མཐོང་བ་ཙམ་གྱིས་གསལ་བའི་ཉམས་ཚད་མེད་པ་དང་ལྡན་པ༔ རི་དེ་ལ་བརྟེན་
པའི་ཕོ་བྲང་སེར་པོ་དགུང་ལ་བསྙེགས་པ་ནང་ཐོད་པའི་སྐུ་མཁར་ཅན་གདན་རུ་
ཏྲ་ཕོ་མོ་ཐབས་ཤེས་ཉི་ཟླའི་ཁར་ཨོ་རྒྱན་རཀྵ་རཏྣ་དྲག་པོ་རྩལ་ཞེས་བྱ་བ་ཞི་མ་ཁྲོ་
འཛུམ་གཏུམ་རྔམ་སྒེག་པ་གཡས་ནོར་བུའི་དབྱུག་པ་དང་གཡོན་ཐོད་ཁྲག་་་་་་་་
བསྣམས་པ་སྐུ་ལ་དུར་ཁྲོད་དཔལ་ཆས་རྫོགས་པ་ཞབས་གྱད་སྟབས་སུ་རོལ་པའི་་
དེ་ཡི་སྲིན་པོ་ཕོ་མོ་རྣམས་ལ་རྣལ་འབྱོར་ཡོ་གའི་རྒྱུད་སྡེ་མང་པོའི་ཆོས་འཁོར་་་་་
བསྐོར་ཞིང་ཐམས་ཅད་རིག་པ་འཛིན་པའི་ས་ལ་སྦྱོར་བ་ཤ་སྟག་གོ༔ བདག་གིས་
ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས་འདོད་འབྱུང་་་་་
རཉྫ་འབར་བའི་རྫོང་དུ་གྲགས༔ སྟོན་པ་རཏྣ་ཡིད་བཞིན་རྩལ་འཁོར་སྲིན་པོ་ཕོ་
མོ་མཁྱེན་བརྩེ་དང་ལྡན་པ་རིག་འཛིན་གྱི་ཚོམ་བུ་ཆོས་གསང་སྔགས་རྣལ་འབྱོར་་
གྱི་རྒྱུད་སྡེ་མཐའ་ཡས་པ་སྟོན་ཅིང༔ ཡུལ་ནི་འདོད་འབྱུང་ཚལ་དུ་གྲགས༔ གྲོང་
ཁྱེར་ལ་དྲན་ན་དགའ་ཞེས་གྲགས༔ རི་བོ་འོད་ཟེར་སྣ་ཚོགས་པའི་རྩེ་ཞེས་པའོ༔
འདི་མཐོང་བ་ཡང་ལས་དང་སྐལ་བ་བཟང་པོ་དང་ལྡན་པ་ཡིན་གསུངས༔ དེ་་་
ནས་བདག་གིས་ཨོ་རྒྱན་རཀ་རཏྣ་རྩལ་ལ་ཞུས་པ༔ ཀྱི་ཧོ༔ དུས་གསུམ་རྒྱལ་བ་
ཐམས་ཅད་ཀྱི༔ ཡོན་ཏན་གསང་བ་གསུམ་རྫོགས་གར༔ ཨོ་རྒྱན་རསྣ་དྲག་པོ་་་
• 160 •



•
རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་་་་
རྗེའི་དགོངས༔ ལས་སྒྲིབ་བག་ཆགས་སྦྱངས་བ་དང༔ སྨིན་ཅིང་གྲོལ་བར་་་་་་
མཛད་དུ་གསོལ༔ ཞེས་ཞུས་ཚེ གུ་རུ་ཉིད་རཏྣ་ཡིད་བཞིན་དབང་གི་རྒྱལ་པོའི་
ཚུལ་བཟུང་ནས་ཁྲོ་བོ་རྣམ་པར་རྒྱལ་བའི་གཤིན་རྗེའི་འོད་ཟེར་མཐའ་ཡས་སྒྲོལ་་
དམར་རབ་ཏུ་བརྩེགས་པའི་རྒྱུད་སྒྲུབ་ཐབས་དབང་བཀའ་གཏད་དང་བཅས་པ་
རྣམས་གནང་བྱུང་བའི་མདོ་ལ་ཐམས་ཅད་རིག་པའི་གཏེར་སྒྲོམ་དུ་གཞུགས་ཆོས་
དབྱིངས་ཡངས་པའི་བྲག་ལ་རྒྱས་བཏབ་ནས་ཡེ་ཤེས་འགགས་མེད་གསལ་བའི་་་
གཏེར་བསྲུང་བྱས་ལ་བཞག་གོ༔ དེ་ནས་ཡང་གསུངས་པ༔ ཨི༔ ལས་དང་་་་
ལྡན་པའི་བུ་མཆོག༔ སྣང་སྲིད་འཁོར་འདས་ཆོས་ཀུན༔ སྐུ་དང་ཡེ་ཤེས་རོལ་་་
པ༔ འཁོར་བ་ལྟར་དུ་མ་ཞེན༔ རྡོ་རྗེ་གསུམ་དུ་ལམ་ཁྱེར༔ མན་ངག་བདུད་་་་
རྩིའི་ཐིག་པ༔ གཞན་ལ་ཟག་ཏུ་མ་ཤོརཿ ད་དུང་སྤེལ་བའི་དུས་མིན༔ གནུབ་
བན་བསོད་ནམ་བཟང་པོའི༔ སྐྱེ་རྟགས་རིག་འཛིན་ཉི་མར༔ གཏན་ཕོ་་་་་་
ལེགས་པར་གཏོད་ལ༔ བརྟུལ་ཞུགས་རིག་པའི་ངོ་སྤྲོད༔ བྱང་རོང་ཕྱོགས་སུ་་་
འབྱོན་ཚུལ༔ འགྲོ་དོན་བསམ་ཡས་ཨེ་མ༔ སྐལ་བཟང་ནུས་ལྡན་ཁྱོད་ཀྱིས
མ་བརྗེད་ཐུགས་ལ་ཞོག་ལགས༔ ཕ་དང་བུ་གཉིས་འབྲལ་མེད༔ དད་པ་མོས་་་་
གུས་རེམ་ཅིག༔ ཨ་ཨཱ་ཕཊཅེས་གསུངས་སོ༔
དེ་ནས་ཡང་ཕྱིན་པའི་ཚེ་ཟངས་རི་དམར་པོ་འོད་འབར་བ་ལྗོན་ཤིང་སྣ་་་་
ཚོགས་སྤྱད་པ་མེ་ཏོག་པུཥྛ་དམར་པོ༔ ཨུཏྤལ་དམར་སེརཿ ཀུན་དྷ་ཀ་དཀར་ལ་
དམར་མདངས་ཆགས་པ༔ སི་ལ་ཧ་དྲི་བསུང་འཐུལ་བ་མང་པོས་མཛེས་པ
འཇའ་ཟེར་སྣ་ཚོགས་པའི་གུར་ཁང་འཁྲིགས་པ༔ འདི་ཉིད་མཐོང་བ་ཙམ་གྱིས་
• 161 •



མི་རྟོགས་པའི་ཉམས་ཚད་མེད་དང་ལྡན་ལ༔ རི་བོ་དེ་ལ་བརྟེན་པའི་ཕོ་བྲང་་་་
དམར་པོ་དགུང་ལ་བསྙེགས་པས་ནང་ཐོད་པའི་སྐུ་མཁར་ཅན་གདན་རུ་ཏྲ་དམ་་
སྲི་བསྣོལ་བའི་སྟེང་ཉི་ཟླའི་ཁར་ཨོ་རྒྱན་པདྨ་རཀྟ་ཞེས་བྱ་བ་ཞི་མ་ཁྲོ་འཛུམ་གཏུམ་
རྔམ་སྒེག་པ་གཡས་ཟངས་ཀྱི་པདྨ་དམར་པོ་དང་གཡོན་གྲི་གུག་དགུ་ལ་བརྟེན་པ་
དུར་ཁྲོད་དཔལ་ཆས་རྫོགས་པ་ཞབས་རྒྱུད་སྟབས་སུ་རོལ་བ་དེ་ཡི་འཁོར་སྲིན་པོ་
ཕོ་མོ་རྣམས་ལ་ཐབས་བསྐྱེད་པའི་རིམ་པ་བདེན་གཉིས་དབྱེར་མེད་ལྷག་པའི་ཆོས་
སྐུ་ཆེན་པོ་མངོན་དུ་བྱུང་ནས་བཏོན་པས་ཐམས་ཅད་རིག་འཛིན་གྱི་ས་ལ་སྦྱོར་བ་
ཤ་སྟག་གོ༔ བདག་གི་ཡུལ་གླིང་འདི་དག་གང་ཡིན་ལགས་ཞུས་ཚེ༔ ཌཱཀྐིའི་ཞལ་
ནས་བསམ་འགྲུབ་པདྨ་འབར་བའི་རྫོང་དུ་གྲགས༔ སྟོན་པ་བདེ་ཆེན་འདུས་པ་
རྩོལ་དང་འཁོར་སྲིན་པོ་ཕོ་མོ་དད་བརྩོན་མཁྱེན་དཔྱོད་དང་ལྡན་པ་རིག་འཛིན་་
གྱི་ཚོམ་བུ་ཆོས་གསང་སྔགས་བསྐྱེད་པའི་རིམ་པ་མཐའ་ཡས་པ་སྟོན་ཅིང༔ ཡུལ་
ནི་འདོད་འབྱུང་ཆགས་བྲལ་པདྨའི་ཚལ་ཞེས་གྲགས གྲོང་ཁྱེར་ནི་ཡིད་ལ་་་་་
དགྱེས་ཞེས་གྲགས༔ རི་བོ་གྲི་རུ་རྩེ་པ་ཞེས་བྱའོ༔ འདི་མཐོང་བ་ཡང་ལས་དང་
སྐལ་བ་བཟང་པོ་དང་ལྡན་པ་ཡིན་ནོ་གསུངས༔ དེ་ནས་བདག་གིས་ཨོ་རྒྱན་པདྨ་
རཀྟ་ལ་ཞུས་པ༔ ཀྱི་ཧོ༔ དུས་གསུམ་རྒྱལ་བ་ཐམས་ཅད་ཀྱི༔ གསུང་གི་གསང་
པ་གསུམ་རྫོགས་གརཿ ཨོ་རྒྱན་པདྨ་དྲག་པོ་རྩལ༔ མཁྱེན་བརྩེ་ནུས་པའི་གཏེར་
ཆེན་གྱིས༔ སྐལ་བཟང་བདག་ལ་ཐུགས་རྗེའི་དགོངས༔ ལས་སྒྲིབ་བག་ཆགས་་
སྦྱངས་བ་དངཿ སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་ཚེ༔ གུ་རུ་་་
ཉིད་པདྨ་ཆགས་བྲལ་བདེ་བའི་དབང་ཕྱུག་གི་ཚུལ་བཟུང་ནས་ཏན་བཅུ་གསུམ་གྱི་
དབང་ལུང་རྒྱུད་སྒྲུབ་ཐབས་མན་ངག་དང་བཅས་པ་རྣམས་གཏད་པ་བཞིན་དུ་་་
• 162 •



ཆོས་ཉིད་དགོངས་པའི་ཀློང་དུ་རྒྱས་བཏབ་ལ་བཞག་གོ༔ དེ་ནས་ཡང་གསུངས་
པ༔ ཨི ལས་ལྡན་རིགས་ཀྱི་བུ་མཆོག་གསོན༔ སྣང་སྲིད་འཁོར་འདས་གཉིས་
བསྡུས་ཆོས༔ ལྷག་པ་ཀུན་རྫོབ་བདེན་པར་གནས༔ དོན་དམ་དཀོར་བདུན་་་་་
ལྟར་དུ་སྟོང༔ སྣང་སྟོང་རོ་མཉམ་ཆེན་པོར་བཞུགས༔ ཉོན་མོངས་ཡེ་ཤེས་་་་་
དབྱིངས་སུ་བརྡལ༔ དམ་རྫས་ཤ་ལྔ་བདུད་རྩིར་སྤྱོད༔ བླ་མེད་གསང་བའི་དོན་
མི་སྤངས༔ རྡོ་རྗེའི་བླ་མ་བརྩི་བཀུར་བྱེད༔ སྔགས་གསུམ་ཕྱག་རྒྱ་བཞི་མི་་་་
གཅོད༔ ཡང་དག་ལམ་ཞུགས་སྐལ་བཟང་བརྩེ གང་ཤར་སྐུ་གསུམ་ཡེ་ཤེས་སུ
ཕུམ་བརྡལ་དེ་བཞིན་ཉིད་དབྱིངས་བལྟ༔ ཟབ་གསང་མཆོག་གི་མན་ངག་་་་་་
རྣམསཿ མ་བརྗེད་དགོངས་པའི་ཀློང་ལ་བསྟིམས༔ རང་རིག་གསལ་བའི་སྒྲོམ་དུ་
ཚུད༔ ད་ལྟ་སྤེལ་བའི་དུས་མ་ཡིན༔ ཟུར་བན་འགྲོ་འདུལ་རྡོ་རྗེ་ཡི༔ སྤྲུལ་པ་
ཀརྨ་མ་ཎིར་གཏོད༔ བརྟུལ་ཞུགས་རིག་པའི་ངོ་སྤྲོད་ལ༔ མི་མེད་ཚ་རོང་གནས་
སུ་མངོག༔ རང་འབྲས་མངོན་གྱུར་འགྲོ་དོན་འབྱུང༔ ལས་སྐལ་ལྡན་པའི་ནུས་
ལྡན་གླིང༔ མ་བརྗེད་བདག་ལ་གསོལ་བ་ཐོབ༔ འབྲལ་བ་མེད་དོ་སྙིང་གི་བུ
ཅེས་གསུངས་སོ༔
དེ་ནས་ཡང་ཕྱིན་པའི་ཚེ་བྱང་གཡུ་རི་ལྗང་གསལ་འོད་འབར་ལྗོན་ཤིང་སྣ་་་་
ཚོགས་སྤུངས༔ གསེར་གྱི་ཕྱེ་མ་དང་གཡུ་ཡི་ནེའུ་སེང་དྲི་བཟང་གི་སྤང་རི་མེ་་་་
ཏོག་སྣ་ཚོགས་ཀྱིས་རབ་ཏུ་མཛེས་པ༔ གཞན་ཡང་མ་རྨོས་པའི་འབྲས་བུ་སུ་ཏ་་
ར་ཨིན་སྤུད༔ སུ་ཡན་ཥ རོ་བརྒྱ་ལྡན་སོགས་བཟའ་བའི་རིག་བསམ་གྱིས་མི་་
ཁྱབ་པ་མང་པོས་ཁེབས་པ༔ ཕྱོགས་ཐམས་ཅད་དུ་འཇའ་འོད་དང་རིན་པོ་ཆེ་དྭ་
བ་མིག་མང་རིས་སུ་བྲིས་པ༔ སྐྱེད་མོའི་ཚལ་དང་བྱ་རིགས་སྣ་ཚོགས་པས་ཆོས་་
• 163 •



སྒྲ་འུར་བ༔ འདི་མཐོང་བ་ཙམ་གྱིས་དགའ་བདེ་ཚད་མེད་པ་དང་ལྡན་ལ༔ རི་
བོ་དེ་ལ་བརྟེན་པའི་ཕོ་བྲང་ཨིནྡྲ་ནཱི་ལེ་ལས་གྲུབ་པའི་གཞལ་ཡས་ཁང་རྩེ་མོ་དགུང་
ལ་བསྙེགས་པ་དང་ཐོད་པའི་སྐུ་མཁར་ཅན་གདན་དམ་སྲི་ཕོ་མོ་བསྣོལ་བའི་སྟེང་
ཐབས་ཤེས་ཉི་ཟླའི་ཁར་ཨོ་རྒྱན་ཀརྨ་འཛུ་ན་རྩོལ་ཞེས་བྱ་བ་ཞི་མ་ཁྲོ་འཛུམ་གཏུམ་
རྔམ་སྒེག་པ་གཡས་རྡོ་རྗེ་རྒྱ་གྲམ་དང་གཡོན་ཐོད་ཁྲག་བསྣམས་པ་སྐུ་ལ་དུར་ཁྲོད་
དཔལ་ཆས་རྫོགས་པ་ཞབས་གཉིས་གྱད་སྟབས་སུ་རོལ་པ་དེ་ཡི་འཁོར་སྲིན་པོ་ཕོ་
མོ་རྣམས་རྣལ་འབྱོར་བླ་ན་མེད་པའི་ཆོས་འཁོར་བསྐོར་ཞིང་ཐམས་ཅད་རིག་་་་་་
འཛིན་གྱི་ས་ལ་སྦྱོར་བ་ཤ་སྟག་གོ༔ བདག་གི་ཡུལ་གླིང་འདི་དག་གང་ཡིན་་་་་
ལགས་ཞུས་ཚེ༔ ཌཱཀྐིའི་ཞལ་ནས་ཕྲིན་ལས་མངོན་སྤྱོད་དྲག་པོའི་རྫོང་ཞེས་་་་་་
གྲགས༔ སྟོན་པ་ལས་རབ་ཀརྨ་རྩལ་དང་འཁོར་སྲིན་པོ་ཕོ་མོ་ཐུགས་རྗེ་དང་ལྡན་
པ་རིག་འཛིན་གྱི་ཚོམ་བུ་ཆོས་གསང་སྔགས་རྣལ་འབྱོར་བླ་མེད་རྒྱུད་སྡེ་མཐའ་་་་
ཡས་པ་སྟོན་ཅིང༔ ཡུལ་ནི་བདེ་བྱེད་འབར་བའི་ཚལ་ཟེར༔ གྲོང་ཁྱེར་ལ་མཇལ་
ན་སྐྱིད་ཞེས་སུ་གྲགས༔ རི་བོ་འབིག་བྱེད་འོད་ཟེར་གསུམ་པའི་རྩེ་ཞེས་བྱའོ༔
འདི་མཐོང་བ་ཡང་ཚོགས་སྨོན་ལས་འཕྲོ་དང་ལྡན་པ་ཡིན་ནོ༔ ཅེས་གསུངས་སོ༔
དེ་ནས་བདག་གིས་ཨོ་རྒྱན་ཀརྨ་འཛུ་ན་རྩོལ་ལ་ཞུས་པ༔ ཀྱི་ཧོ༔ དུས་གསུམ་་་
རྒྱལ་བ་ཐམས་ཅད་ཀྱི༔ ཕྲིན་ལས་གསང་བ་གསུམ་རྫོགས་གར༔ ཨོ་རྒྱན་ཀརྨ་་་
དྲག་པོ་རྩལ༔ མཁྱེན་བརྩེ་ནུས་པའི་གཏེར་ཆེན་གྱིས༔ སྐལ་བཟང་བདག་ལ་་་་
ཐུགས་རྗེའི་དགོངས༔ ལས་སྒྲིབ་བག་ཆགས་སྦྱང་བ་དང༔ སྨིན་ཅིང་གྲོལ་བར་
མཛད་དུ་གསོལ༔ ཞེས་ཞུས་ཚེ༔ གུ་རུ་ཉིད་ལས་རབ་བདེ་ཆེན་འཛུ་ན་རྩལ་གྱི་
ཚུལ་བཟུང་ནས་ཕུར་པ་རྡོ་རྗེ་གོ་ཁྲབ་རྟ་མགྲིན་གསང་བ་འདུས་པ་ཕྱག་ན་རྡོ་རྗེ་་
• 164 •



ཕྲིན་ལས་ཀུན་འདུས་རྣམས་ཀྱི་རྒྱུད་སྒྲུབ་ཐབས་དབང་ལུང་མན་ངག་དང་བཅས་
ཏེ་གནང་བ་རྣམས་འགྱུར་མེད་རིག་པ་ཡེ་ཤེས་ཀྱི་ཀློང་དུ་རྒྱས་གདབ་ལ་བཞག་གོ
དེ་ནས་ཡང་གསུངས་པ༔ ཨི༔ ལས་ལྡན་རིགས་ཀྱི་བུ་མཆོག སྣང་སྲིད་་་་་་
འཁོར་འདས་གཉིས་བསྡུས༔ གཞི་མེད་རྩ་བྲལ་རོལ་པ༔ ལྷག་པའི་བདེན་་་་་་
གཉིས་དབྱེར་མེད༔ ཆོས་སྐུ་ཆེན་པོར་གྲོལ་ལོ༔ ཉོན་མོངས་མ་སྤངས་ཡེ་ཤེས༔
ཤ་ལྔ་བདུད་རྩིའི་རང་བཞིན༔ ཉི་ཤུ་རྩ་ལྔའི་དམ་ཚིག སྲོག་གི་གཏའ་རུ་་་་་
འཛིན་དགོས༔ མན་ངག་གསང་བའི་མདོ་རྩ མ་བརྗེད་དགོངས་པའི་ཀློང་དུ༔
རྒྱས་ཐོབ་ཡེ་ཤེས་སྦུབས་ཚུད༔ ད་དུང་སྤེལ་བའི་དུས་མིན༔ གཉག་བན་ཡེ་ཤེས་
རྡོ་རྗེའི༔ སྤྲུལ་པ་པདྨ་མ་ཎིར༔ གཏོད་ལ་རིག་པའི་ངོ་སྤྲོད༔ མི་མེད་ལུང་པར་
བསྒྲོད་ནས༔ ལྷོ་རྒྱུད་འགྲོ་དོན་འབྱུང་ཞིང༔ རང་འབྲས་བརྟུལ་ཞུགས་མངོན་་་
གྱུར ལས་ལྡན་ནུས་ལྡན་རྡོ་རྗེ མ་བརྗེད་བདག་ཉིད་བསྒོམ་དང༔ དབང་་
དང་དངོས་གྲུབ་སྟེར་ཅིང༔ འབྲལ་བ་མེད་དོ་བུ་མཆོག༔ ཨ་ཨཱ་ཕཊ༔ཅེས་་་་་
གསུངས་སོ༔
དེ་ནས་ཡང་ཕྱིན་པས་མཚོ་སྔོ་དྭངས་ངེ་བ་གཅིག་བསྒྲོད༔ ཡང་ཕྱིན་པའི་་་་
མཚོ་དམར་ལྡེམ་མེ་བ་གཅིག་བརྒལ༔ ཡང་ཕྱིན་པས་མཚོ་སེར་ཀྱི་ལེ་བ་གཅིག་གི་
ཕ་རི་ལ་སླེབ་ཚེ་རིན་པོ་ཆེ་སྣ་ལྔ་ལས་གྲུབ་པས་རི་བོ་ཆེ་བརྗོད་རྩ་བ་བརྟན་པ་རྩི་་
ཤིང་སྣ་ཚོགས་དང༔ མེ་ཏོག་ཁ་དོག་བཀྲ་བ་མང་པོ་སྤུད་པ༔ དྲི་བཟང་གི་ངད་
པ་འཐུལ་བ༔ ལྗོན་བཟང་འདབ་སྟོང་བཀྲ་བ་ལ་དྲིལ་བུ་དང་གཡེར་ཁས་མཛེས་
པ༔ དེ་དག་ལས་ཟབ་མོ་སྟོང་པ་ཉིད་ཀྱི་རང་སྒྲ་སྒྲོགས་པ༔ འཇའ་འོད་ཀྱི་ཐིག་
ལེའི་དྲྭ་བ་མིག་མང་རིས་སུ་བཀྲ་བ༔ དེ་ལྟ་བུའི་ཀློང་དེར་རབ་འཇིགས་རྔམ་་་
• 165 •



བརྗིད་རོལ་བའི་ཕོ་བྲང་ཐོད་མཁར་བང་རིམ་དགུ་པ་ཙིཏྟའི་འཕྱང་པ་བསྒྲིལ་བ་་
རྒྱུ་མའི་དྲ་བ་དང་དྲ་ཕྱེད་སྤྲུས་པ༔ མིག་འབྲས་མང་པོའི་བར་ཚག་དང་ཞིང་་་་་
ཆེན་གྱི་ཡ་ཕུབ༔ མི་རོའི་རྒྱལ་མཚན་སོགས་རུ་ཏྲའི་ཕུང་པོ་ལས་གྲུབ་པའི་གཞལ་
གཡས་ཁང་ནང་རིན་པོ་ཆེ་སྣ་བཞི་ལས་གྲུབ་པའི་དལ་བུས་བྱོལ་སོང་གཙོ་བརྒྱད་
པད་ཉི་ཟླ་བ་རྒྱས་པའི་ཁར་ཨོ་རྒྱན་རཀྟ་བུདྡྷ་ཐོད་ཕྲེང་རྩལ་དམར་སྨུག་དབུ་བཅོ་
བརྒྱད་ཕྱག་སོ་དྲུག་ཁྲོ་གཏུམ་གར་དགུའི་ཉམས་རྫོགས་པ༔ ཡེ་ཤེས་ཀྱི་མེ་དང་་་
དུད་སྤྲིན་འཁྲིགས་པའི་ཀློང་དུ་ཞབས་རྣམས་རབ་ཏུ་བསྒྲད་པ༔ དུར་ཁྲོད་ཆས་
བརྒྱད་ཀྱིས་བརྒྱན་པ༔ ཐུགས་མཁྱེན་བརྩེ་ནུས་གསུམ་གྱི་ཡོན་ཏན་དང་ལྡན་པ
དེ་ཡི་འཁོར་དུ་སྲིན་པོ་ཕོ་མོ་བསམ་གྱིས་མི་ཁྱབ་པ་རྣམས་ལ་གསང་སྔགས་རྡོ་རྗེ་་
ཐེག་པའི་ཆོས་སྒོ་མཐའ་ཡས་པ་སྟོན་ཅིང༔ དེ་དག་ཐམས་ཅད་ཀྱང་རིག་པ་་་་
འཛིན་པའི་ས་ལ་སྦྱོར་བ་ཤ་སྟག་གོ འདི་མཐོང་བ་ཙམ་གྱིས་ཉམས་དང་རྟོགས་
པའི་ཡོན་ཏན་བསམ་གྱིས་མི་ཁྱབ་པ་འཆར་རོ༔ བདག་གིས་ཡུལ་གླིང་འདི་དག་
གང་ཡིན་ལགས་ཞུས་ཚེ༔ ཌཱཀྐིའི་ཞལ་ནས༔ སྲིན་ཡུལ་ལང་ག་འདུད་ན་དགའ་
བའི་རྫོང་དུ་གྲགས༔ སྟོན་པ་རཀྵ་ཐོད་ཕྲེང་རྩལ་དང་འཁོར་སྲིན་པོ་ཕོ་མོ་རིག་
འཛིན་གྱི་ཚོམ་བུ་ཆོས་གསང་སྔགས་ཕྱི་ནང་གསང་བའི་སྒོ་འཕར་འབྱེད་ཅིང
ཡུལ་ནི་བཀོད་པ་མཛེས་ལྡན༔ གྲོང་ཁྱེར་ལ་འདོད་འབྱུང་དཔལ་ཞེས་གྲགས།
རི་བོ་གསལ་ལྡན་གདེངས་ཅན་འཇོག་པོའི་ཐོད་དུ་བཅིང་བའི་རྩེ་ཞེས་བྱའོ
དག་པའི་སྣང་ཉམས་འདི་ལྟ་བུ་ནི་གང་ཟག་སྔོན་སྨོན་ལས་འཛོམ་དད་པ་དག་་་་
སྣང་ཅན་གྱིས་སྤྱོད་ཡུལ་ལོ༔ ཅེས་གསུངས་སོ༔ དེ་ནས་བདག་གིས་ཨོ་རྒྱན་རཀ་
ཐོད་ཕྲེང་རྩལ་ལ་ཞུས་པ༔ ཀྱེ་ཧོ༔ དུས་གསུམ་རྒྱལ་བ་ཐམས་ཅད་ཀྱི༔ ཐུགས་
• 166 •



ཀྱི་གསང་བ་གསུམ་རྫོགས་གར༔ ཨོ་རྒྱན་རཀྵ་ཐོད་ཕྲེང་རྩལ༔ མཁྱེན་བརྩེ་ནུས་
པའི་གཏེར་ཆེན་གྱིས༔ སྐལ་བཟང་བདག་ལ་ཐུགས་རྗེའི་དགོངས༔ ལས་སྒྲིབ་
བག་ཆགས་སྦྱང་བ་དང༔ སྨིན་ཅིང་གྲོལ་བར་མཛད་དུ་གསོལ༔ ཞེས་ཞུས་ཚེ
གུ་རུ་ཉིད་སྒུདྷ་དབུ་འབུམ་རྩལ་གྱི་ཚུལ་བཟུང་ནས་གུ་དྲག་གསང་ཆེན་རྒྱལ་པོ
ཁྱད་འཕགས་རིག་འཛིན་ཕྱག་རྒྱ་ཟིལ་གནོན༔ མཁའ་འགྲོ་མ་ལས་ཀྱི་དབང་མོ་
ཆེའི་ཟབ་སྒྲུབ༔ ལམ་རིམ་གསལ་བའི་ཐེམ་སྐས་རྣམས་བཀའ་ལུང་དབང་ཁྲིད་་
མན་ངག་བཅས་གཏད་རྒྱ་མཛད་པ་བཞིན་བདག་གིས་ཡང་འོད་གསལ་ཡང་པའི་
གཏེར་བྲག་ལ་འགྱུར་མེད་རིག་པའི་རྒྱས་གདབ་ལ་བཞག་གོ༔ དེ་ནས་ཡང་་་་་
གསུང་པ ཨི༔ ལས་ལྡན་སྙིང་གི་བུ་མཆོག གཟུང་འཛིན་གཉིས་ཀྱི་སྣང་བ
གདོད་ནས་གྲུབ་པ་མེད་ན༔ ཞེན་ཆགས་འཁྲུལ་བ་བསྒྱུར་ལེགས༔ ཉོན་མོངས་
དུག་ལྔ་དུག་གསུམ༔ ཆགས་སྡང་འཁོར་བའི་ཁ་དཔོན༔ ཁྱོད་ཀྱང་གཏེར་སྟོན་
ཡིན་ན༔ བཤད་སྒྲུབ་ལེགས་རྗེས་དགོས་སོ༔ ཆོས་བརྒྱད་འདུ་འཛི་མང་པོ
རྣམ་གཡེང་ལེ་ལོ་འཁྲུལ་འཁོར༔ ཚོགས་དྲུག་སྒྱུ་མའི་ལྟད་མོ༔ མ་ཞེན་དབེན་་་་
པར་སོང་ལགས༔ སྣོད་གཅིག་མེ་ཆུ་མི་འཕྲོད༔ གཏེར་དང་འཕྲད་པའི་སྐལ་་་
བཟང༔ འཇིག་རྟེན་འཁོར་བ་རུ་ལོག གནས་ཚུལ་གཞན་ལ་མ་བསྲེ༔ སྙིགས་
མའི་རྩུབས་འགྱུར་དུས་སུ༔ དད་ཅན་བུ་མཆོག་དཀོན་ནོ༔ ཁ་གསག་ལོག་ལྟ་་་
ཅན་མང༔ དེ་ལ་གདམས་ངག་མ་ཤོར༔ ཐོས་ཆུང་ང་རྒྱལ་ཅན་དང༔ བསྒོམ་
ཆུང་འདོད་སྲེད་འཐུག་པོ༔ བློ་ཆུང་རྟོག་གེ་བ་ལ༔ ཟབ་གཏེར་ཡང་བཅུད་མ་་
ཤོརཿ མི་དྲག་ཐོབ་ཐང་ཆེན་པོ༔ བླ་དཔོན་བྱ་བཞག་མང་པོ༔ འདོད་སྲེད་
བཀའ་རྒྱ་གཏོར་འདོད༔ དེ་ལ་ཟབ་ཆོས་མ་སྦྱིན རྗེ་བདུད་བུ་ལ་མ་འདུད༔
• 167，



，
ཆགས་འབར་སྲིད་ལ་མ་བརྩེ འདུ་འཛི་དཀོར་ལ་མ་འབྱམསཿ དེ་དག་སེམས་
ལ་ཟུང་ཡ༔ མན་ངག་ཟབ་བཅུད་རྣམས་ཀྱང༔ ད་ལྟ་སྤེལ་བའི་དུས་མིན༔ མ་
འོངས་སྙིགས་མའི་དུས་སུ༔ འབྲུ་བན་དྷརྨ་ཀུ་མུད༔ དེར་གཏོད་འགྲོ་དོན་་་་་་
བསམ་ཡས༔ བུ་མཆོག་ནུས་ལྡན་རྡོ་རྗེ༔ རྒྱུན་དུ་ང་ཉིད་བསྒོམ་དང༔ ཕྱི་ནང་
རྐྱེན་སྣང་སེལ་ཞིང༔ མཆོག་གི་དངོས་གྲུབ་ཐོབ་པོ༔ ཨ་ཨཾ་ཀ་ཕཊ༔ ཅེས་་་་་
གསུངས་སོ༔
དེ་ནས་ཡང་ཕྱིན་པའི་ཚེ་རི་བོ་ཙིཏྟའི་དབྱིབས་ལྟ་བུའི་སྐེད་པ་ན་ལུས་མེད་་་་
མཁའ་འགྲོའི་ཡུལ་གླིང་བརྒྱ་དང་ཉི་ཤུ་རྩ་བརྒྱད་ཀྱི་ཚོགས་དཔོན་མཁའ་འགྲོ་རྡོ་་
རྗེ་ཕག་མོ་སོགས་ཀྱི་འདུ་བ་ཆེན་པོ་བྱས་པའི་གྲལ་དབུས་སུ་རཏྣའི་ཁྲི་མཛེས་པ་་་
ཞིག་སྣང་བ་དེ་རུ་བདག་ཀྱང་དཔའ་བོ་མཁའ་འགྲོ་རྣམས་ཀྱི་རོལ་མོ་སྣ་ཚོགས་་་་
སྦིར་ཅིང་བསུ་བ་བྱས་ཏེ་ཁྲི་དེ་རུ་བསྡད༔ དེ་ཚེ་མཁའ་འགྲོ་མ་དཀར་སེར་་་་་
དམར་ལྗང་བཞི་བྱུང་སྟེ་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ དགའ་འོ་སྐྱིད་
དོ་མི་མིན་གྱི་ཞིང་ན༔ འཁྲུལ་སྣང་ཀུན་རྟོག་རྒྱུ་བ་ནི་མ་མཆིས འབྲོག་བན་་་་
སྤྲུལ་པ་འདིར་འབྱོན་པ་ངོ་མཚར༔ ངེད་ཅག་མཁའ་འགྲོའི་ཚོགས་དཔོན་ལ་་་་་
བཞུགས་འཚལ༔ ཁྱོ་མེད་ཆགས་སྲེད་ཞེན་རྟོག་དེ་མེད་ཀྱངཿ སྔོན་སྨོན་རྟེན་་་་
འབྲེལ་དག་པ་ཡིས་འདུད་དོ༔ ལྷ་དང་སྣང་བ་རང་སེམས་སུ་མཉམ་བརྡལ
དག་མཉམ་རྡོ་རྗེ་འཆང་ཆེན་གྱི་བུ་ལ༔ ལུས་ངག་ཡིད་གསུམ་ཕྱི་ནང་གི་བཀོད་་་
པ༔ ཞེན་མེད་མཎྜལ་གསལ་བ་རུ་བཀྲམ་ནས༔ རྒྱལ་ཀུན་ཕྲིན་ལས་བུ་མཆོག་ལ་
འབུལ་ལོ༔ སྐུ་གསུང་ཐུགས་ཡོན་ཕྲིན་ལས་དེ་བསྐང་ངོ༔ ཅེས་ཟེར་ནས་ཕྱག་་་
མཛད་དོ༔ དེ་ནས་མཁའ་འགྲོ་རྡོ་རྗེ་ཕག་མོས་བྷནྡྷ་ལྕང་ལོ་ཅན་ཀོ་རོ་ཙ་ན་སྐྱ་ཕྱུ་
• 168 •



རུ་རུ་བྱེད་པ་ཞིག་བདག་ལ་གནང་ཞིང་འདི་སྐད་གསུངས་སོ༔ ཨེ་མ་ཧོ༔
གདོད་ནས་རྣམ་དག་འོད་གསལ་ཀློང༔ སྐུ་དང་ཡེ་ཤེས་རོལ་པར་སད༔ ངང་་་་
གནས་གཉུག་མའི་ཡེ་ཤེས་ནི༔ དོན་དམ་རྡོ་རྗེ་ཕག་མོའི་ཞལ༔ ལས་སྒྲིབ་སྦྱོང་
བའི་མངོན་གསུམ་མཐོང༔ དད་པ་དག་སྣང་མོས་གུས་བསྐྱེད༔ དགོངས་པ་་་་
དབྱེར་མེད་དབང་བསྐུར་ནས༔ བདེ་གསལ་མི་རྟོག་ཉམས་འབར་ཏེ༔ ལྷན་་་་་
སྐྱེས་དཔའ་བོའི་ཞལ་མཇལ་ནས༔ ཤར་གྲོལ་དུས་མཉམ་རྗེན་པར་མཐོང
རྣམ་སྨིན་ལུས་རྒྱ་བྲལ་མ་ཐག༔ རྔ་ཡབ་རྒྱལ་བའི་གདུང་འཛིན་ཤོག དེ་མ་་་
ཐོབ་པར་གཞན་ཕན་གྱིས༔ གང་འདུལ་འགྲོ་དོན་ནུས་པ་དང༔ འཁོར་བ་དོང་
སྤྲུགས་དབང་ཐོབ་ཤོག༔ ཨ་ཧཾ༔ སརྦ་སིདྡྷི་ཨ་བྷི་ཥིཉྩ་ཨོཾ་ཨཱ་ཧཱུྃ་ཧི ཞེས་་་་་
གསུངས་ཞིང་བདུད་རྩི་ཐིག་པ་གསུམ་གནང་ནས་སྐུ་གསུང་ཐུགས་ཀྱི་དབང་ཐོབ་
བྱུང༔ དེ་ནས་གདམས་ངག་སྙིང་དང་འདྲ་བའི་སྒོ་ལྟ་བ་སེང་གེའི་ང་རོ༔ སྒོམ་
པ་བློ་འདས་ཡེ་ཤེས༔ སྤྱོད་པ་རྩོལ་བྲལ་ཟབ་མོ་གསུམ་གྱི་གནད་གསང་བཀའ་
ཡིད་བཞིན་གྱི་ནོར་བུ་ལྟ་བུ་ཞིག་གནང་ཡང་རེ་ཞིག་གུ་ཧྱ༔ དེ་ནས་ལུས་མེད་་་་
མཁའ་འགྲོ་ཉི་རྡུལ་འཁྲིགས་པ་ལྟར་བྱུང་ནས་མགྲིན་གཅིག་ཏུ༔ ཨེ་ཨེ ར་བཞི་
དབྱར་གྱི་རྒྱལ་མོ༔ བཀའ་དྲིན་ཆེ་བ་ཨེ་གོ སྤང་སྔོན་མེ་ཏོག་རྒྱས་པས༔ མི་་
ཕྱུགས་སྐྱིད་པ་ཨེ་ནམ༔ ལྷོ་མོན་དཔྱིད་ཀྱི་རྒྱལ་མོ༔ གསུང་དབྱངས་སྙན་པ་ཨེ་་
གོ འགྲོ་བའི་སྣང་སེམས་སྤྲོ་ཞིང༔ བཟའ་བཏུང་ཆར་འབེབས་ཨེ་ནམ རྟ་་
བདུན་གསལ་བའི་འོད་ཟེར བཀྲག་མདངས་ལྡན་པ་ཨེ་གོ༔ འགྲོ་བའི་མུན་པ་
སེལ་ཞིང༔ གྲང་རེག་སྐྱོབས་པ་ཨེ་ནམ༔ སྟོང་གསལ་ནམ་མཁའ་ཡངས་པ
རྒྱ་ཆད་བྲལ་བ་ཨེ་གོ༔ སྣང་སྲིད་འཁོར་འདས་བརྒྱན་ཆ མ་འདྲེས་ཡོངས་་་་་
，
།
• 169 •



རྫོགས་ཨེ་ནམ ལྟ་བ་ཀློང་ཆེན་ཡངས་པ༔ ཡེ་གྲོལ་ཡིན་པ་ཨེ་གོ འཁྲུལ་སྣང་
གདོད་ནས་མ་གྲུབ༔ དབྱིངས་ཡེ་ཟུང་འཇུག་ཨེ་ནམ༔ སྒོམ་པ་གཅིག་ཤེས་ཀུན་
གྲོལ༔ ཤར་གྲོལ་ཡིན་པ་ཨེ་གོ འགྱུ་རྟོག་རྩིས་གདབ་མི་དགོས༔ ཕྱམ་བརྡལ་
ངང་བཞག་ཨེ་ནམ༔ སྤྱོད་པ་རྒྱལ་བའི་མྱུ་གུ རང་གྲོལ་ཡིན་པ་ཨེ་གོ ལས་་
འབྲས་བླང་དོར་མི་རྨོངས༔ ལྟ་སྤྱོད་ཟུང་འབྲེལ་ཨེ་ནམ༔ ཉིན་མཚན་འོད་་་་
གསལ་རོལ་པ༔ འབྲལ་མེད་ཡིན་པ་ཨེ་གོ༔ རང་རིག་གཉུག་མའི་ཡེ་ཤེས༔ ལྷ་
དང་ཞིང་ཁམས་ཨེ་ནམ དག་མཉམ་ཟངས་མདོག་དཔལ་རི༔ རང་སྣང་ཡིན་
པ་ཨེ་གོ༔ སྙིང་དབུས་ཟངས་མདོག་དཔལ་རི སེམས་རྟོག་སྲིན་ཡུལ་ཨེ་ནམ
ཤར་ཆ་བརྡ་དང་དཔེ་མཿ སྣང་བ་ལྷར་སྣང་ཨེ་གོ༔ མ་སྲིང་མཁའ་འགྲོ་རྒྱ་མཚོ
འདུ་འབྲལ་མེད་པ་ཨེ་ནམ༔ རང་སྣང་ནུས་ལྡན་ཁྱེད་ཀྱི༔ རང་རྩལ་ཆོས་བདག་
ཨེ་གོ༔ རང་བྱུང་གདམས་པ་སྦྱིན་ལ༔ རང་འབྲས་མངོན་གྱུར་ཨེ་ནམ༔ ལྷུན་
འགྲུབ་གསལ་བར་སྟོན་པའི༔ གནང་ཐོབ་མན་ངག་ཨེ་གོ སྣོད་མིན་ལག་ཏུ་མ་
སྟེར༔ རང་ཉམས་སྦྱར་བ་ཨེ་ནམ རྩ་རླུང་ཐིག་ལེའི་ཁམས་ན༔ ལྷན་སྐྱེས་ལྷ་
རྫོགས་ཨེ་གོ ངེད་ཚོ་ལུས་མེད་མཁའ་འགྲོ དབྱིངས་སུ་བཞུགས་པ་ཨེ་ནམ
ལྷ་མཐོང་འདྲེ་སྣང་མ་ཆེ༔ དམ་སྲི་ཉེ་བ་ཨེ་གོ དག་མཉམ་ལམ་ཁྱེར་རེམ་དང༔
བར་ཆད་མི་འབྱུང་ཨེ་ནསཿ འཇིག་རྟེན་གཏམ་ལ་མ་ཉན༔ སྡུག་བསྔལ་སྟེར་་་་
ཡོང་ཨེ་གོ ཆགས་སྡང་རོ་སྙོམས་མཛོད་དང༔ འདི་བདེ་ཕྱི་སྐྱིད་ཨེ་ནམ༔ སྐུ་
འདིའི་འགྲོ་དོན་རྫོགས་མཐརཿ ངེད་གླིང་འབྱོན་དགོས་ཨེ་གོ༔ ཟག་མེད་བྱང་
སེམས་རོ་ལ༔ སྤྱོད་འདོད་ཆེ་བ་ཨེ་ནམ ཀུན་མཁྱེན་དྲི་མེད་འོད་ཟེརཿ ཁྱོད་
དྲུང་བཞུགས་པ་ཨེ་གོ༔ རོ་སྙོམས་བརྟུལ་ཞུགས་མཛོད་དངཿ ཁྱད་འཕགས་་་་་
•༠
• 170 •



+
-
-
༤
་
་
，
།
རིག་འཛིན་ཨེ་ནམ སྤྲོ་བ་དེ་རིང་ཆེའོ༔ བཅུ་དྲུག་འབར་བ་ཨེ་གོ༔ ལྷུམ་་་་་
ཞུགས་ཀུན་བཟང་ཨེ་ནམ༔ ཟུང་འཇུག་སྐུ་གསུམ་ཨེ་མ༔ ཕྱམ་བརྡལ་སྤྲོས་བྲལ་
ཨ་ཧོ༔ དབྱིངས་རིག་འབྲལ་མེད་ཨ་ཧཾ༔ ཅེས་གསུངས་ནས་ཐམས་ཅད་ཀྱི་་་་་
གཡས་སུ་ལན་གསུམ་བསྐོར་བ་བྱེད་པ་ལ་བདག་གིས་ཨ་ཧཾ་གི་ལམ་ལ་འདུན་པ་་་
བཞག་པས་ཐམས་ཅད་ཀྱིས་ཨ་ལ་ལ་ཧོ༔ ངོ་མཚར་ཆེ་ཞེས་གསུངས་སོ༔
དེ་ནས་ཡང་ཡེ་ཤེས་ཀྱི་མཁའ་འགྲོ་མ་དེ་ཡི་ད་བཞེངས་དང་ཕ་ཅིག་གུ་རུ་རིན་
པོ་ཆེའི་སྐུ་དྲུང་དུ་བྱོན་དང་གསུངས་པ་ལ་བདག་གིས་ལེགས་སོ་ཞུས་ནས་ལུས་་་
མེད་མཁའ་འགྲོའི་ཚོགས་དཔོན་མཛད་པའི་སྨོན་ལམ་རྣམ་པར་དག་པ་བཏབ་ལ་
དེ་ནས་ཕྱིན་པའི་ཚེ་རི་བོ་དཀར་སེར་དམར་ལྗང་རྩེ་མོ་བཞི་པ་གཡུ་ཡི་ན་བུན་་་་་
འཐིབས་པ་དྲི་བཟང་སྣ་ཚོགས་ཀྱི་ངད་པ་གཡོ་བ༔ མེ་ཏོག་མང་པོ་ཚར་་་་་་
དངར་བ་ལྗོན་བཟང་དྲིལ་གཡེར་ཆོས་སྒྲ་འབྱིན་པ་མང་པོ་འཕྱང་བ༔ དེ་དག་གི་
རྩེ་མོ་ན་ཤར་ཤེལ་གྱི་གཞལ་མེད་ཁང༔ ལྷོ་གསེར་གྱི་གཞལ་མེད་ཁང༔ ནུབ་་་
པདྨ་ར་གའི་གཞལ་མེད་ཁང༔ བྱང་ཨིནྡྲ་ནཱི་ལའི་གཞལ་མེད་ཁང༔ སྒོ་དང་་་་་
དབྱིབས་བརྒྱན་མཛེས་པ་ཕྱི་གསལ་ནང་གསལ་དྲི་མེད་འོད་ཀྱིས་གཞལ་ཡས་ཁང་
མཐོང་བ་ཙམ་གྱིས་བདེ་སྟོང་འགྱུར་བ་མེད་པའི་ཡེ་ཤེས་རྒྱུད་ལ་བསྐྱེད་པའི་རང་
བཞིན་ཅན་མཐོང་ཚེ༔ བདག་གི་ཞིང་ཁམས་འདི་བཞི་པོ་གང་ཡིན་ལགས་ཞུས་
ཚེ༔ ཌཱཀྐིའི་ཞལ་ནས་ཤར་ཕྱོགས་དྲི་མེད་འོད་ཀྱིས་ཞིང་ཁམས༔ རི་བོ་མཐོང་ན་
སྐྱིད་པའི་རྩེ་ཞེས་གྲགས༔ འདི་ན་གུ་རུ་བདེ་ཆེན་རྒྱལ་པོ་བཞུགས༔ འཁོར་རིག་
འཛིན་གྱི་ཚོམས་བུ་ལ་བཀའ་འདུས་ཆོས་ཀྱི་རྒྱ་མཚོའི་མན་ངག་སྟེར་བ་ཡིན་་་་་་་
གསུངས༔ ལྷོ་ཕྱོགས་བདེ་ཆེན་རང་བྱུང་གི་ཞིང་ཁམས༔ རི་བོ་གསལ་ལྡན་འོད་
• 17 •



འབར་བའི་རྩེ་ཞེས་གྲགས༔ འདི་ན་གུ་རུ་ཁྱད་འཕགས་རིག་འཛིན་བཞུགས༔
འཁོར་རིག་འཛིན་གྱི་ཚོམ་བུ་ལ་དམ་ཆོས་དགོངས་འདུས་སྐོར་བཞིའི་ཆོས་་་་་་་
གསུངས་པ་ཡིན་གསུངས༔ ནུབ་མ་ཆགས་པདྨ་འབར་བའི་ཞིང་ཁམས༔ རི་བོ་
ཡ་ན་གྲུ་འཛིན་པའི་རྩེ་ཞེས་གྲགས༔ འདི་ན་གུ་རུ་འོད་ཟེར་མཐའ་ཡས་པའི་་་༌་
རྒྱལ་པོ་བཞུགས༔ འཁོར་རིག་འཛིན་གྱི་ཚོམ་བུ་ལ་དབང་ཆེན་གསུང་གི་ཆོས་སྒོ་
མཐའ་ཡས་པ་སྟོན་པ་ཡིན་གསུངས༔ བྱང་ལས་རབ་གྲུབ་པའི་ཞིང་ཁམས༔ རི་
བོ་དྷ་ན་འབིག་བྱེད་པའི་རྩེ་ཞེས་གྲགས༔ འདི་ན་གུ་རུ་གཏུམ་དྲག་རྒྱལ་པོ་་་་
བཞུགས༔ འཁོར་རིག་འཛིན་གྱི་ཚོམ་བུ་ལ་བླ་མེད་གསང་བའི་ཆོས་སྐོར་མཐའ་
ཡས་སྟོན་པ་ཡིན་གསུངས༔
དེ་ནས་ཡང་ཕྱིན་ཚེ་དབུས་ཀྱི་རི་བོ་མཆོང་གུར་ཕུབ་འདྲ་དབྱིབས་ཙིཏྟ་་་་་
གཟེངས་པ་ལྟ་བུའི་རྩེ་མོར་པདྨ་འོད་ཀྱི་གཞལ་ཡས་ཁང་ཤར་ཤེལ་ལྷོ་བཻ་ཌཱུརྱ་ནུབ་
པདྨ་རཱ་ག་བྱང་ཨིནྡྲ་ནི་ལ་ལས་གྲུབ་པ་ཕྱི་གསལ་ནང་གསལ་དྲི་མ་མེད་པ༔ གྲུ་་་
བཞི་སྒོ་བཞི་རྒྱན་རྟ་བབ་བང་རིམ་ཁྱུད་མོ་དང་བཅས་པ༔ རིན་ཆེན་མང་པོའི་་
དྲུ་བ་དང་དྭ་ཕྱེད་མཛེས་པ༔ གསེར་གྱི་དྲིལ་བུ་དང་དངུལ་དཀར་གྱི་གཡེར་ཁ་་
ལས་དམ་པའི་ཆོས་ཀྱི་རང་སྒྲ་སྒྲོག་པ༔ ཤིང་ཡལ་འདབ་མེ་ཏོག་འབྲས་བུ་ལྡན་་
པ་མང་པོ་འཕྱངས་པ༔ བྱ་ཀ་ལ་པིང་ཀཿ རྨ་བྱ་དང༔ ཁྲུང་ཁྲུང༔ ངང་ངུར་
ཀ་ལ་རི་སྐེག༔ ཀུ་ལནྟ༔ ནི་ཙོ་སོགས་ཀྱི་ཁྲུས་ཆབ་མཆོག་གི་རྫིང་བུ་ལ་བརྩེ་ཞིང་
གར་འཁྲབ་པ༔ རི་དྭགས་ཨུ་ཡུ་ར་སྒེག་བཟང༔ མཛེས་སྤུ དགའ་འཛོ༔
བདེ་འབར་སོགས་ཀྱིས་བྲོ་འཁྲབ་ཅིང་རྩེད་མོ་བྱེད་པ༔ ཁྱམས་རིན་པོ་ཆེ་སྣ་་་་་
ཚོགས་པའི་བར་ལ་བེ་ཌཱུརྱའི་ཅག་གདབ་པ༔ དཔའ་བོ་དང་མཁའ་འགྲོ་མ་་་་
• 172 •



བསམ་གྱིས་མི་ཁྱབ་པ་མང་པོས་མཆོད་སྤྲིན་མཐའ་ཡས་པ་ཕུལ་བར་བྱེད་པ
འོག་གི་སྒོ་ལ་གསེར་གྱི་གཡུང་དྲུང་བྲིས་པ་ཅན་དེ་རུ་གནམ་ལྕགས་འབར་བའི་རྡོ་
རྗེ་ཞིག་འདུག་པ་དེ་ཉིད་ཀྱི་བརྡ་ཐབས་བྱས་ཚེ་མཁའ་འགྲོ་མ་སེར་མོ་རུས་པའི་་་
རྒྱན་ཆ་ཅན་ཞིག་བྱུང་སྟེ་སྒོ་ཤག་གིས་ཕྱེས་ནས་འདི་སྐད་ཟེར༔ ཨ་ཧོ༔ རང་་་་
བྱུང་གི་རྟོག་པ་མངོན་གྱུར༔ ལྷན་སྐྱེས་ཀྱི་ཞིང་ཁམས་མཇལ་བ༔ ཚོགས་སྨོན་་་་
དང་ལས་འཕྲོ་འཛོམ་པའི༔ གྲུབ་བརྙེས་ཀྱི་གདུང་འཛིན་དཔའ་བོ༔ གནས་་་་་
འདི་རུ་འབྱོན་པ་ངོ་མཚར༔ ཞེས་ཟེར་ནས་མེ་ཏོག་སྣ་ཚོགས་པ་འཐོར་རོ༔ དེ་
ནས་བདག་དང་གཉིས་རིན་པོ་ཆེའི་ཐེམ་ལམ་དུ་ཞུགས་ནས་སྟེང་དུ་ཐོན་ཚེ་དྲི་་་
བཟང་བསམ་གྱིས་མི་ཁྱབ་པ་འཐིབ་ཅིང་འདོད་སྣམ་དམར་པོའི་ཁྱམས་ལ་མཆོད་
པའི་ལྷ་མོ་གྲངས་མེད་པས་ཁྲུས་ཆབ་གསོལ་བ་དེ་དག་གིས་འདི་སྐད་ཟེར༔ ཨེ་
མ༔ ཀུན་ཟླུམ་ཆོས་དབྱིངས་བུམ་པར༔ ཡན་ལག་བརྒྱད་ལྡན་བཅུད་འཁྱིལ༔
ལུས་ལ་ཕོག་པ་ཙམ་གྱིས༔ སྒྲིབ་པ་བག་ཆགས་དག་ཅིང༔ ཉམས་རྟོགས་ཡོན་་་་
ཏན་འབར་རོ༔ བུ་མཆོག་ཁྱོད་ལ་ཁྲུས་བགྱི༔ ལས་སྒྲིབ་དག་ལ་གྲོལ་མཛོད༔
ཅེས་གསུངས་ཤིང་བདག་ལ་ཁྲུས་བྱས་པས་ཉམས་རྟོགས་ཡོན་ཏན་ལྷག་གེ་་་
འབར་རོ༔ དེ་ནས་ཤར་གྱི་སྒོ་དཀར་གསལ་ཟླུམ་ལ་འཁྱིལ་བ་དེ་སྙིང་རྗེའི་རང་་
མདངས་ལྕགས་ཀྱུའི་སྣེ་ལ་བརྟེན་ནས་སྒོ་ཤག་གིས་ཕྱེས་ནས་མགྲིན་གཅིག་ཏུ་འདི་
སྐད་ཟེར༔ ཨ་ཧོ༔ སྐྱིད་པ་མཁའ་སྤྱོད་ཀྱི་ཞིང་ན༔ འཇིག་རྟེན་འཁོར་བ་ཡི་ས་
མིང་མེད༔ ཚོགས་ཡུལ་རྣམ་དག་གི་རང་གདངས༔ ཡེ་ཤེས་དབྱིངས་ཀློང་ལས་
སྤྲུལ་པའི༔ བདག་ཅག་རྡོ་རྗེ་ཡི་མཁའ་འགྲོ༔ ཚད་མེད་སྙིང་རྗེ་ཡི་རང་་་་་
གདངས མཇལ་བ་འདི་དག་ནི་ངོ་མཚར༔ སྙིང་རྗེའི་འགྲོ་དོན་ནི་འགྲུབ་པོ༔
• 173.



གཞན་ཕན་དོན་གཉེར་ལ་རེམ་རེམ༔ བརྟུལ་ཞུགས་ཟབ་དོན་ལ་སྦྱོར་འཚལ༔
ཅེས་ཟེར་ནས་མེ་ཏོག་དཀར་པོ་མང་པོ་འཐོར་བྱུང༔ དེ་ནས་ལྷོ་སྒོ་སེར་གསལ་་
གྲུ་བཞི་བརྗིད་པ་དེ་བྱམས་པའི་རང་གདངས་ཞགས་པའི་བརྡ་ཐབས་ལ་བརྟེན་་་
ནས་སྒོ་ཤག་གིས་ཕྱེས་ནས་བལྟས་ཚེ་ཡེ་ཤེས་ཀྱི་མཁའ་འགྲོ་མ་སེར་གསལ་བཅུ་་་
གསུམ་གྱིས་གར་འཁྲབ་ཅིང་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ དགའ་་་
ཆེན་མཁའ་སྤྱོད་ཀྱི་ཞིང་ན༔ འཇིག་རྟེན་འཁྲུལ་སྣང་གི་མིང་མེད༔ རྟོག་ཚོགས་
རྣམ་དག་གི་རང་གདངས༔ ཡེ་ཤེས་རོལ་རྩལ་ལས་འགྱེད་པའི༔ བདག་ཅག་་་
རིན་ཆེན་གྱི་མཁའ་འགྲོ༔ ཚད་མེད་བྱམས་པ་ཡི་རང་གདངས མཇལ་བ་འདི་
དག་ནི་ངོ་མཚར༔ བྱམས་པས་འགྲོ་དོན་ནི་འགྲུབ་པོ༔ གཞན་ཕན་དོན་གཉེར་
ལ་རེམ་རེམ༔ བརྟུལ་ཞུགས་ཟབ་དོན་ལ་སྦྱོར་འཚལ༔ ཅེས་ཟེར་ནས་མེ་ཏོག་་་་
སེར་པོ་མང་པོ་འཐོར་བྱུང༔ དེ་ནས་ནུབ་སྒོ་དམར་གསལ་ཟླ་གམ་འབར་བ་དེ་་
དགའ་བའི་རང་གདངས་ལྕགས་སྒྲོག་གི་བརྡ་ཐབས་ལ་བརྟེན་ནས་ཤག་གིས་ཕྱེས་
ནས་བལྟས་ཚེ་ཡེ་ཤེས་ཀྱི་མཁའ་འགྲོ་མ་དམར་གསལ་རྣམ་པ་བརྒྱད་ཀྱིས་བྲོ་གར་
འཁྲབ་ཅིང་མགྲིན་གཅིག་ཏུ་འདི་སྐད་གྱེར༔ ཨ་ཧོ༔ དགའ་ཆེན་དཔལ་རི་ཡི་་་
ཞིང་ན༔ འཇིག་རྟེན་འཁྲུལ་སྣང་ནི་མ་མཆིས༔ རྣམ་རྟོག་རང་གྲོལ་གྱི་ར་་་་་
གདངས༔ ཡེ་ཤེས་འགགས་མེད་ལས་འགྱེད་པའི༔ བདག་ཅག་པདྨའི་མཁའ་་་
འགྲོ་ནི༔ ཚད་མེད་དགའ་ཆེན་གྱི་རང་གདངསཿ མཇལ་བ་འདི་དག་ནི་ངོ་་་་
མཚར༔ དགའ་བའི་འགྲོ་དོན་ནི་འགྲུབ་པོ༔ གཞན་ཕན་དོན་གཉེར་ལ་རེམ་་་་
རེམ༔ བརྟུལ་ཞུགས་ཟབ་གནད་ལ་སྦྱོར་འཚལ༔ ཅེས་ཟེར་ནས་མེ་ཏོག་དམར་
པོ་མང་པོ་འཐོར་བྱུང༔ དེ་ནས་བྱང་སྒོ་ལྗང་གསལ་གྲུ་གསུམ་རྔམ་པ་དེ་བཏང་་
• 174 •



སྙོམས་ཀྱི་རང་གདངས་དྲིལ་བུའི་བརྡ་ཐབས་ལ་བརྟེན་ནས་ཤག་གིས་ཕྱེས་པ་་་་་
བལྟས་ཚེ་ཡེ་ཤེས་ཀྱི་མཁའ་འགྲོ་མ་ལྗང་གསལ་རྣམ་པ་བཅོ་བརྒྱད་ཀྱིས་བྲོ་གར་་་་་
འཁྲབ་ཅིང་མགྲིན་གཅིག་ཏུ་འདི་སྐད་ཟེར༔ ཨ་ཧོ༔ བདེ་ཆེན་རང་བྱུང་གི་ཞིང་
ན༔ འཇིག་རྟེན་འཁྲུལ་སྣང་ནི་མ་མཆིས༔ ཀུན་རྟོག་རང་གྲོལ་གྱིས་ངང་་་་་་
གདངས༔ རྩོལ་བྲལ་ཡེ་ཤེས་ལས་བསྐྱེད་པའི༔ བདག་ཅག་ལས་བྱེད་ཀྱི་མཁའ་
འགྲོ༔ ཚད་མེད་བཏང་སྙོམས་ཀྱི་རང་གདངས མཇལ་བ་འདི་དག་ནི་་་་་
མཚར༔ བཏང་སྙོམས་འགྲོ་དོན་ནི་འགྲུབ་པོ གཞན་ཕན་དོན་གཉེར་ལ་རེམ་
རེམ༔ བརྟུལ་ཞུགས་ཟབ་གནད་ལ་སྦྱོར་འཚལ༔ ཅེས་ཟེར་ནས་མེ་ཏོག་ལྗང་་་་
གསལ་མང་པོ་འཐོར་བྱུང༔ དེ་ནས་ཡང་ཌཱཀྐི་མ་དང་རང་ཉིད་གཉིས་འགྲོགས་
ནས་བལྟས་ཚེ་འོད་ལྔ་ལྷུན་གྲུབ་ཀྱི་གཞལ་མེད་ཁང་གི་སྒོ་ཟླུམ་ལ་དྭངས་བ་མེ་ཏོག་
མང་པོས་མཛེས་པ་དེ་ཉིད་ཕྱེས་ནས་བལྟས་པས་འོད་ཟེར་མཐའ་ཡས་པའི་སྒོ་་་་
འབྱེད་པའི་མོད་ལ་བདེ་གསལ་མི་རྟོག་པའི་ཉམས་ཤར་ནས་ཅུང་ཟད་ལ་རྟོག་་་་
མེད་ཧར་སངས་སེ་བརྒྱལ༔ དེ་ལས་ལྡང་ཚེ་རིན་པོ་ཆེ་ཁྲི་ཟུར་བརྒྱད་པ་མ་་་་
ཆགས་པདྨ་ཉི་ཟླའི་ཁར་བདེ་གཤེགས་འདུས་ཞལ་གུ་རུ་རིན་པོ་ཆེ་སྐུ་མདོག་དུང་
ལ་ཕོ་ཚོས་བསྐུས་པ་ལྟ་བུ་དཀར་ལ་དམར་མདངས་ཆགས་པ༔ ཕྱག་གཡས་་་་་
གསེར་གྱི་རྡོ་རྗེ་རྩེ་ལྔ་པ་ས་ལ་བསྡིག་པ༔ གཡོན་བྷནྡྷ་འཆི་མེད་ཚེ་ཡི་བདུད་རྩིས་
བཀང་བའི་ཐོད་བུམ་བསྣམས་པ༔ དབུ་ལ་ཤ་བའི་མཉེན་ཞུ་གསོལ་བ༔ རྩེ་རྒྱལ་
རྡོ་རྗེ་ལྡེམ་སྒྲོ་དང་ཉི་ཟླ་ནོར་བུའི་ཕྲ་མཛེས་པ༔ ཞབས་སོག་ལྷམ་འཇའ་ཁྲ་་་་་
མནབ་ཅིང་འོད་ལྔའི་ཀློང་ན་བཀྲག་མདངས་བཟོད་པར་དཀའ་བ་བོངས་ཚད་མི་
ལུས་གསུམ་གྱི་མཐོ་དམན་ཙམ་པ་ཕོད་ཁ་ཟ་བེར་ཆོས་གོས་མཐིང་ཤམ་རིན་པོ་་་
• 175 •



ཆེའི་མགུལ་རྒྱན་ཕྲེང་བ་དོ་ཤལ་སྙན་རྒྱན་འོད་དང་འོད་ཟེར་མུ་མེད་པ་སྤྲོ་ཞིང་་་་
ཞལ་གྱིས་གཟི་བརྗིད་བཟོད་དཀའ་བ་དེ་མཇལ་བྱུང་ངོ༔ དེ་ཚེ་དགའ་སྤྲོ་དད་པ་
མོས་གུས་ཚད་མེད་པ་སྐྱེ་ཞིང་ལུས་ཀྱིས་ཕྱག་གྲངས་མེད་པ་འཚལ༔ ངག་གི་་་་་
གསོལ་བ་འདེབས་པའི་ཚིག་བརྗོད་ཡིད་ཀྱི་མཐོ་དམན་གར་གཏོང་ཁྱེད་ཤེས་ཀྱི་་་
དད་པ་དྲག་པོའི་སྒོ་ནས་འདུན་པ་གཏོང༔ གུ་རུའི་གཡས་ཕྱོགས་ཀྱི་གྲལ་ལ་རིག་
འཛིན་བརྒྱད་དང་གྲུབ་ཆེན་བརྒྱད་ཅུ་རྣམས་བཞུགས་པ༔ གཡོན་གྱི་གྲལ་ན་རྗེ་
འབངས་ཉེར་ལྔ་གཏེར་ཆེན་བརྒྱ་རྩ་སོགས་བཞུགས་པ༔ མདུན་ན་ཡེ་ཤེས་མཚོ་
རྒྱལ༔ མནྡྷ་ར་བ༔ ཤེལ་དཀར་རྡོ་རྗེ་མཚོ༔ མཁའ་འགྲོ་ཞི་འོད་འབར་མ༔
རིན་ཆེན་གསེར་གྱི་འོད་འཕྲོ་པདྨ་མེ་ཏོག་འཛུམ་མ༔ ལས་རབ་བདེ་ཆེན་རྒྱལ་མོ་
སོགས་ཡེ་ཤེས་དབྱིངས་ཀྱི་མཁའ་འགྲོ་མ་མང་པོས་མཆོད་སྤྲིན་མཐའ་ཡས་པ་སྟོབ་
ཀྱིན་འདུག བར་འཚམས་སུ་སྒྲུབ་པའི་དཀྱིལ་འཁོར་མཛེས་པའི་ཡོ་བྱད་བཀྲམ་
པ་བདུད་རྩི་སྨན་གྱིས་ཚོགས་སྒྲུབ་མཛད་པའི་སྐབས་དེ་རུ་དཔའ་བོ་སྡེ་བཞི་གང་
ཆེན་རྣམ་བརྒྱད་མཁའ་འགྲོ་སྡེ་ལྔ་སོགས་ཀྱི་དཀྱིལ་འཁོར་བསྐོར་བྲོ་གར་འཁྲབ་་་
བརྡ་སྐད་སྣ་ཚོགས་འདོན་ནོ༔ དེ་ནས་གུ་རུ་རིན་པོ་ཆེ་ལ་བདག་གི་ཞུས་པ་ཕྱག་
དང་མཎྜལ་རྒྱ་ཆེན་པོ་སྔོན་དུ་སོང་ནས་འདི་སྐད་ཞུས༔ རྗེ་མ་ཧཱ་གུ་རུ་རིན་པོ་་་
ཚེ༔ དུས་གསུམ་སངས་རྒྱས་ཡོངས་འདུས་དཔལ༔ འགྲོ་བའི་མ་རིག་མུན་སེལ་
ཞིངཿ ཡེ་ཤེས་སྣང་བའི་སྒྲོན་མ་མཆོག འཁོར་བའི་མཚོ་ལས་སྒྲོལ་བའི་གྲུ
ཉོན་མོངས་སྐྱེ་རྒྱུན་གཅོད་པའི་དཔལ༔ མཁྱེན་བརྩེ་ནུས་པའི་ཡོན་ཏན་ཅན
དད་ལྡན་ཕོ་མོ་ཡོངས་ཀྱི་སྐྱབས ཡོན་ཏན་བརྗོད་འདས་མཁའ་དང་མཉམ
བཀའ་དྲིན་བསམ་མི་ཁྱབ་པའི་མགོན༔ ཐུགས་རྗེའི་བདག་ལ་དགོངས་སུ་་་་
• 176 •



གསོལ༔ བདག་ནི་ཉོན་མོངས་འདམས་བྱུང་ཡང༔ སྐྱེ་སྔོན་བསོད་ནམས་་་་་་
བསགས་པ་ལས༔ གུ་རུ་ཁྱོད་དང་མཇལ་བ་སྤྲོ༔ ད་ནི་འཁོར་བར་མི་ལྡོག་པའི
ཁྱོད་ཀྱི་ཞབས་དྲུང་བདག་མཆིའོ༔ ཐུགས་རྗེས་ཟུང་ལ་བྱིན་གྱིས་རློབས༔ ཞེས་
ཞུས་ཚེ་གུ་རུའི་ཞལ་ནས༔ ཨ་ཧོ༔ སྔགས་མཆོག་ནུས་ལྡན་རྡོ་རྗེ དད་མོས་་་
དྲག་པོས་ཉོན་དང༔ སྤྱིར་ན་རྒྱལ་བ་ཐམས་ཅད༔ མཛད་པའི་འགྲོ་དོན་ཁོ་ན༔
དགོས་སུ་ཨོ་རྒྱན་ང་ཉིད༔ ངོ་བོ་ཡེ་སངས་རྒྱས་ཀྱངཿ རང་མདངས་འགགས་་་་
མེད་རྩལ་ལས༔ ལྷོ་ནུབ་འོ་མ་ཅན་གྱི༔ མདངས་ལྡན་སིདྡྷི་དྭངས་མཚོ༔ ཁྱེའུ་
ཆུང་ཡེ་ཤེས་སྐུ་ཅན༔ དཔའ་བོ་མཁའ་འགྲོའི་བརྩེ་བ༔ འགགས་མེད་ཆོས་སྒོ་་་
འབྱེད་ཅིང༔ ལས་ཅན་ཨིནྡྲ་བྷོ་དྷིས༔ སྤྱན་དྲངས་རྒྱལ་སྲིད་བསྐྱངས་ཡང༔ སྒྱུ་
མའི་ཡུལ་ལ་སྐྱུག་ལོག༔ ཐབས་ཀྱི་འཁོར་བ་སྤངས་ནས༔ རྒྱ་གར་བཀའ་སྐྱོངས་
ཕུག་པར༔ མཆོག་གི་གྲུབ་པ་ཐོབ་པོ༔ དུར་ཁྲོད་བརྒྱད་དུ་བྱོན་ནས༔ རྫུ་་་་
འཕྲུལ་རྨད་བྱུང་བསྟན་ཅིང༔ འཁྲུལ་སྣང་འགྲོ་བ་སྨིན་པས༔ འཕྲུལ་མཛད་་་་་
བརྒྱད་དུ་གྲགས་སོ༔ འགྲོ་དོན་བསམ་ཡས་བྱས་སོ༔ བོད་ཡུལ་མུན་པའི་གླིང་་་་
དུ༔ འཇམ་དཔལ་སྤྲུལ་པའི་རྒྱལ་པོ༔ གདན་འདྲེན་བསུ་བ་བྱུང་ངོ༔ སྔོན་་་་་
སྨོན་ལས་འཕྲོ་དག་པའི༔ འབྱོན་པར་ཞལ་གྱིས་བཞེས་སོ ལམ་ལ་བར་ཆད་་་་
མང་བྱུང༔ གདུག་པའི་ལྷ་སྲིན་སྡེ་བརྒྱད༔ བོད་སྐྱོངས་བརྟན་མ་བཅུ་གཉིས
དྲེག་ཅན་བསམ་མི་ཁྱབ་པ༔ རྫུ་འཕྲུལ་ཕུག་རྒྱས་འགུགས་ཅིང༔ དམ་བཞག་་་་
དཀར་པོར་བསྒྱུར་རོ༔ ཟབ་གཏེར་བཅུད་རེ་སྦྱིན་ནོ༔ དམ་ལྡན་སྐྱོང་བའི་ཕོ་
ཉ༔ སྡིག་སྤྱོད་སྒྲོལ་བའི་ཤན་པ༔ བཀའ་དང་ཐ་ཚིག་བསྒོས་ནས༔ ཕྱི་རབ་་་
དོན་དུ་བཞག་དགོས༔ སྐུ་རྟེན་གཙུག་ལག་ཁང་དང༔ ནང་རྟེན་དམ་ཆོས་རྒྱ་་
• 177 •



，
མཚོ༔ ཐུགས་རྟེན་ཟབ་གཏེར་བཅུད་རྣམས༔ བསྟན་པའི་བཙས་སུ་བཞག་གོ
ལས་ལྡན་རྗེ་འབངས་ཉེར་ལཿ རང་སྐལ་གདམས་པ་སྦྱིན་ནས༔ བསྙེན་སྒྲུབ་་་
དམ་དུ་བྱས་ནས༔ བསྐལ་པ་མ་སྟོང་བར་དུ༔ འགྲོ་འདྲེན་སྤྲུལ་པ་འབྱུང་བས
སྨོན་ལམ་ཐོབ་ཅེས་བཀའ་བསྒོས༔ དུས་རྟགས་ལུང་བྱང་ཟབ་བཅུད༔ བགོ་་་་
སྐལ་ཕ་ཕོག་གཏད་ནསཿ སྒྲུབ་གནས་དག་ལ་སྦས་སོ༔ ཁྱོད་ཀྱང་སྔ་རབས་དུས་
སུ འབྲོག་བན་ཁྱེའུ་ཆུང་ལོ་ཙཱ༔ གྲུབ་འབྲས་མངོན་གྱུར་ཏེ་ཉིད༔ མཆོག་་་་
གཏེར་ཉི་ཤུ་རྩ་ལྔ༔ བརྟུལ་ཞུགས་དོན་ལྔ་སྐྱེ་བརྒྱུད༔ གཞན་ལས་ཁྱད་འཕགས་
འབྱུང་ངོ༔ ཁྱད་པར་རྡོ་རྗེ་གྲོ་ལོད༔ དེ་ཡི་གདུང་རྒྱུད་འཛིན་པ༔ ནུས་ལྡན་་་་
འདུས་པ་རྩལ་ཞེས སྐུ་སྤྲུལ་མཆོག་ནི་ཡིན་ནོ༔ སྐྱེ་ནས་ཚེ་རབས་ཀུན་ཏུ
དད་མོས་ཚོགས་སྨོན་འཛོམས་པས༔ དུས་ཆེན་བྱུང་རེས་དང་མཇལ༔ ལུང་་་་་
བསྟན་དབུགས་དབྱུང་གཟེངས་བསྟོད༔ གཞན་ལ་མང་དུ་མ་སྨྲ༔ ལོག་འཁྲུལ་
དག་གིས་རྫུན་དུ༔ ལམ་ཁྱེར་བྱེད་པ་འོང་ངོ༔ རང་ཉམས་སྦྱར་བ་ལག་ལེན
ད་དུང་འདུག་པའི་དུས་མིན༔ སྙིགས་མའི་རྩུབ་འགྱུར་གསོ་ཕྱིར༔ སྐུ་སྐྱེས་སྤྲུལ་
བར་མཛད་ན༔ གདུལ་བྱ་མ་རྫོགས་བར་བཞུགས༔ ནམ་ཞིག་ཕ་ངས་བསུ་བ༔
བྱེད་པའི་ཕོ་ཉ་མངག་འོངས༔ དེ་ལུགས་ཐུགས་ལ་ཞོག་འཚལ༔ ཅེས་གསུངས་
པའི་ཚེ་གུ་རུའི་ཞབས་སྤྱི་བོར་བླང་ལ་འདི་སྐད་ཞུས་སོ༔ སྐྱབས་མཚུངས་མེད་ཕ་
གཅིག་རྡོ་རྗེ་འཆང༔ སྐུ་ཁྱེད་དང་འབྲལ་བ་ཅིའི་ཕྱིར་ཕོད༔ ཕྱིར་འཁོར་བའི་་་
གནས་ན་སྡུག་བསྔལ་ཆེ༔ དགོས་ང་ཉིད་ལེ་ལོ་འདུ་འཛིས་བསླུས༔ བློ་ཉོན་་་་
མོངས་དུག་ལྔའི་དབང་དུ་ཤོར༔ ཡུལ་ཆོས་བརྒྱུད་གནས་ལ་ཞེན་པ་ཆེ བདུད་
ནག་པོའི་དབང་དུ་འགྱུར་ཀྱང་སྲིད༔ འདིར་སྡོད་པར་ཆོག་པའི་བཀའ་དྲིན་་་་་
• 178 •



སྩོལ༔ ཞེས་ཞུས་ཚེ་གུ་རུ་རིན་པོ་ཆེའི་ཞལ་ནས༔ ཀྱེ་ཧོ༔ རིགས་ཀྱི་བུ་མཆོག་་
གསོན་དང༔ སྣ་ཚོགས་ཆོས་ཁམས་རྒྱ་མཚོ༔ གཞི་མེད་རྩ་བྲལ་རོལ་བ༔
སེམས་ཉིད་གཅིག་ཏུ་དག་མཉམ༔ དག་པའི་ཞིང་ཁམས་བཀོད་པ༔ ལོག་་་་
གྲུབ་པ་མེད་དོ༔ རིག་པ་གཅིག་ཏུ་ཕྱམ་བརྡལ༔ རྨི་ལམ་འཁྲུལ་སྣང་སྣ་ཚོགས
ཤར་བའི་རང་དུས་ཉིད་ནས༔ སེམས་ཉིད་གཅིག་ཏུ་འུབ་ཆུབ༔ འོད་གསལ་་་་
དག་པའི་སྣང་ངོར༔ ལྷ་དང་ཞིང་ཁམས་བཀོད་པ༔ ཅི་ལྟར་གསལ་བ་འདི་་་་
ཡང༔ ཡེ་ཤེས་གཅིག་གི་ཆོ་འཕྲུལ༔ ལོག་ན་གྲུབ་པ་མེད་དོ༔ དེ་ཕྱིར་བདག་་་
དང་ཁྱེད་གཉིས༔ འདུ་འབྲལ་སྤུ་ཙམ་མེད་དོ༔ འདི་རུ་སྡོད་པའི་དུས་མིན༔
རེ་བའི་འཛིན་པ་ཆོད་ལགས༔ འགྲོ་དྲུག་འཁྲུལ་བའི་སྣང་བ༔ སེམས་ཀྱི་གཤིས་
ཉམས་ཡིན་ནོ༔ དོན་ལ་ཡེ་ནས་མ་གྲུབ༔ དེ་ལུགས་གཞན་ལ་སྟོན་དང༔ ལས་
ལྡན་རྣམས་ཀྱིས་རྟོགས་སོ༔ རང་རིག་གསལ་བའི་རྒྱན་ཆ སྐྱོན་དུ་མ་བལྟ་ནུས་
ལྡན༔ ལེ་ལོ་འདུ་འཛི་མང་པོ༔ འཁོར་བའི་གཤིས་ལུགས་ཡིན་པས༔ བསྙེན་་
སྒྲུབ་བརྟུལ་ཞུགས་མཛད་འཚལ༔ ཉོན་མོངས་དུག་ལྔའི་ཆོ་རོལ༔ བདེན་ཞེན་
རང་དགར་མ་སྤྱོད༔ སྐྱོན་བལྟས་སྤང་བ་མིན་ནོ༔ ཡེ་ཤེས་རོལ་བར་ལམ་ཁྱེར༔
ཆོས་བརྒྱད་བྱ་བཞག་མང་པོ༔ གྲུབ་ཟིན་མེད་པའི་ཆོ་རོལ༔ རང་གར་བསྐྱུར་ལ་
ཀློད་ཐོང༔ མི་མེད་བྲག་རི་ཟུངས་ཤིག༔ འཁོར་བ་སྒྱུ་མའི་གྲོང་ཁྱེར༔ གཟུང་
འཛིན་བདུད་ཀྱི་ཆོ་རོལ༔ ཞེན་རྟོག་དམ་སྲིའི་གཡོ་བ༔ ལོག་ན་ཚོལ་འགྲོ་མི་་
དགོས༔ རང་ཐོག་ཉིད་དུ་ཆོད་ན༔ བདུད་ལས་རྒྱལ་བ་ཡིན་ནོ༔ དེ་དབང་་་་
འགྲོ་དང་མི་འགྲོ༔ གང་ཟག་ཁྱོད་ལ་རག་ལས༔ རྨི་ལམ་ཉིད་ཀྱི་ཞིང་འདིར
འདུག་པར་ག་ལ་ཆོག་གོ༔ བདེ་བ་མཆོག་ཏུ་བཟུང་ན༔ གསེར་སྒྲོག་འབར་བའི་
• 179 •



---
འཆིང་ངོ༔ དེ་དོན་སེམས་ལ་ཟུངས་ཤིག༔ འགྲོ་དོན་སྐྱོ་ངལ་མ་མཛད
དཔའ་བོ་ནུས་ལྡན་རྡོ་རྗེ༔ དམ་བཅའ་ཉམས་པར་མ་མཛད༔ ཞེས་གསུངས་སོ
དེ་ནས་བདག་གི་ཕྱག་མང་དུ་འཚལ་ནས་ཞུས་པ༔ སྐྱབས་གཅིག་མ་ཧཱ་གུ་རུ༔
ཐུགས་རྗེས་བདག་ལ་དགོངས་ཤིག༔ འཁོར་འདས་ཁྱད་པར་གང་ལགས༔ གྲོལ་
དང་འཁྲུལ་བ་ཅི་ལགས༔ གོ་རྟོགས་ཁྱད་པར་ཅི་ཡོད༔ དེ་དག་གསུངས་བར་་་་
ཞུའོ༔ གུ་རུ་རིན་པོ་ཆེའི་ཞལ་ནས༔ ཀྱེ་ཧོ༔ སྙིང་གི་བུ་མཆོག་གསོན་དང༔
ཀ་དག་ཆོས་སྐུའི་དབྱིངས་ན༔ འཁོར་འདས་གྲུབ་པ་མེད་དོ༔ ཡེ་གཞི་གདོད་་་་
མའི་མགོན་པོ༔ སྐུ་བཞི་ཡེ་ཤེས་ལྔ་ལྡན༔ ཁྱད་ཆོས་དྲུག་ལྡན་བུམ་སྐུ༔ ཅི་་་་
བཞིན་རིག་པའི་སངས་རྒྱས༔ རྒྱུ་གསུམ་རྐྱེན་བཞིའི་དབང་གིས༔ མེད་ལ་ཡོད་
པར་བཟུང་ཞིང༔ འཁྲུལ་སྣང་བདེན་པར་བཟུང་བའི༔ མ་རིག་འཁོར་བ་་་་་
མཆེད་དོ༔ གཟུང་འཛིན་གཉིས་ཀྱི་སྣང་བ༔ སྒྱུ་མའི་འཁྲུལ་འཁོར་ཞིག་བཞིན༔
སྐུ་གསུམ་ཡེ་ཤེས་དབྱིངས་སུ གཏན་སྲིད་ཟིན་ན་གྲོལ་བ༔ རྣམ་རྟོག་སྔ་མས་་
བསྐྱེད་པའི༔ ཕྱི་མའི་ཉེར་ལེན་གསོས་བཏབ༔ བག་ཆགས་ཡང་ཡང་འཐས་་་་
པའི༔ འཁྲུལ་སྣང་འགྲོ་བའི་གནས་ཚུལ༔ སྣ་ཚོགས་ཆོས་ཁམས་རྒྱ་མཚོ༔ ཕུང་
ཁམས་སྐྱེ་མཆེད་དབང་ཡུལ༔ ཐམས་ཅད་གཞི་མེད་རྩ་བྲལ༔ རིག་པ་གཅིག་གི་
ཡོ་ལངཿ ཁོ་ཐག་ཆོད་ན་རྟོགས་པ༔ བཏག་ཙམ་ཀུན་རྟོག་སྣང་བ༔ མིང་ཙམ་
དོན་དུ་མ་མཆིས༔ སྟོང་པ་ཉིད་ཀྱི་རོལ་པརཿ བློ་ཐག་ཆོད་ན་གོ་བ༔ ཁྱད་་་་
པར་དེ་ལྟར་མཆིས་པའི༔ མ་ནོར་ཐུགས་ལ་ཞོག་འཚལ༔ ཞེས་གསུངས་སོ
དེ་ནས་ཡང་བདག་གིས་ཞུས་པ༔ ཀྱེ༔ བཀའ་དྲིན་མཉམ་མེད་གུ་རུ་རིན་པོ་ཆེ༔
ཐུགས་རྗེ་བརྩེ་བའི་བདག་ལ་དགོངས་སུ་གསོལ༔ མན་ངག་བཅུད་འདུས་ཚེ་་་་
• 180 •



གཅིག་སངས་རྒྱས་པའི༔ ཡང་བཅུད་བདག་ལ་གནང་བའི་བཀའ་དྲིན་སྩོལ༔
ཞེས་ཞུས་ཚེ་བདག་ལ་བཀའ་སྩལ་པ༔ ཀྱེ་ཧོ༔ མོས་གུས་དད་དམ་ལྡན་པའི
རྣལ་འབྱོར་བུ་མཆོག་གསོན་དང༔ མཁའ་ཁྱབ་འགྲོ་བ་ཡོངས་ལ༔ སྙིང་རུས་་་་
ཕྱོགས་དང་བྲལ་བའི༔ ཚད་མེད་བློ་སྦྱོང་བྱེད་ཅིང༔ བླ་མ་སྤྱི་བོར་བསྒོམས་་་་་
ནས༔ གསོལ་འདེབས་དབང་བཞི་བླང་ལ༔ ཐུགས་ཡིད་རོ་གཅིག་བསྲེ་ལ
མཉམ་པར་ཅི་གནས་བཞག་པ༔ སྔོན་འགྲོ་ཡིན་པའི་གལ་ཆེ དེ་ནས་སྒོ་གསུམ་
བབ་ཀློང༔ མ་གཞི་སྟོང་པ་ཉིད་དུ༔ རང་ཡན་ཧར་སངས་ཆེན་པོ༔ འཛིན་་་་
རྟོག་སྤྲོས་དང་བྲལ་བར༔ ཕྱམ་བརྡལ་བཟོ་བཅོས་མེད་པར༔ སངས་ངེ་ཡངས་
ངེ་ཕྱམ་བརྡལ༔ འཛིན་མེད་ས་ལེ་ཧྲིག་གེ༔ རྩེ་མོ་བྱུང་རྒྱལ་དམ་པ༔ ཀུན་ཤེས་
ཀུན་རིག་འགགས་མེད༔ མི་གཅོད་མི་འགགས་མི་འཛིན༔ གང་ཤར་ཡེ་ཤེས་་་་
ཆེན་པོ༔ ལམ་ཁྱེར་གནད་དུ་བསྣུན་པ༔ དངོས་གཞི་ཟབ་གནད་གལ་ཆེ
རྗེས་ཐོབ་སྒྱུ་མ་རྨི་ལམ༔ འཛིན་མེད་ཞེན་བྲལ་གདངས་སྐྱོངས༔ བྱམས་དང་་་་
སྙིང་རྗེ་བསྒོམ་ཅིང༔ བདེ་གསལ་མི་རྟོགས་ཉམས་དབེན༔ གོལ་ཤོར་ནོར་་་་་
གསུམ་འཕྲང་བསྒྲལ༔ ཉོན་མོངས་དུག་ལྔ་འབུར་འཇོམས༔ ལྷ་སྔགས་ཕྱག་རྒྱུ་་
ཏིང་འཛིན༔ དམ་ཚིག་སྔགས་ཀྱི་མདོ་རྩ རྒྱལ་བའི་བཅས་ཁྲིམས་ལྟར་དུ༔
ལེགས་དཔྱད་སྤྱོད་པའི་ཟབ་གནད གནད་དུ་དྲིལ་བ་ཡོད་ཙ༔ སེམས་ལ་་་་་་
འཆོང་ཤིག་ནུས་ལྡན༔ ཞེས་གསུངས་སོ༔ དེ་ནས་ཡང་བདག་གིས་ཞུས་པ༔
རྗེ་མ་ཧཱ་གུ་རུ་རིན་པོ་ཆེ༔ མཁྱེན་བརྩེའི་བདག་ལ་དགོངས་སུ་གསོལ༔ བདག་་
ནི་ཟབ་གཏེར་དང་འཕྲད་ཚེ༔ བསྟན་པའི་འགྲོ་དོན་གང་ནས་འབྱུང༔ སློབ་་་
འབངས་ཆོས་བདག་ཅི་ལྟར་འོངས༔ དེ་དག་བདག་ལ་གསུང་བར་མཛོད༔
r
• 181 •



ཞེས་ཞུས་ཚེ་བདག་ལ་བཀའ་སྩལ་པ༔ ཀྱེ་ཧོ༔ དད་པ་དམ་ཚིག་དག་པའི
སྐྱེས་མཆོག་རིག་འཛིན་གསོན་དང༔ སྔོན་སྨོན་ལས་འཕྲོའི་དབང་གི དུས་ལ་
བབ་པའི་ཚེ་ན༔ ཟབ་གཏེར་རྒྱ་མཚོ་འབྱིན་དགོས༔ མཁའ་འགྲོའི་ལུང་ལ་་་་་
བརྟེན་འཚལ༔ ཕུག་གསུམ་ལྗོངས་ལྔའི་གཏེར་བཅུད༔ མཇུག་མ་གསུམ་གྱི་བགོ་
སྐལ༔ དུས་དང་སྐབས་སུ་རྙེད་ཡོངས༔ རིགས་ལྡན་ཕྱོགས་ནས་འོང་བའི ཕོ་
ཉ་དྲུག་ཅུ་གཤམ་འགོད༔ མཆོག་གི་ཆོས་བདག་རྣམ་བཞི༔ ལས་ལྡན་ལྔ་བཅུ་རྩ་
དྲུག༔ འཇའ་ལུས་གྲུབ་པ་རྣམ་བརྒྱད༔ གོས་དཀར་རལ་བའི་ལྕང་ལོའི༔ སྡེ་
ཚན་སྐྱེས་བུ་ལྔ་བཅུ བརྟུལ་ཞུགས་གྲུབ་པ་བཅུ་གསུམ༔ འགྲོ་དོན་ལྷོ་བྱང་་་་་
གཉིས་ནས༔ འབུམ་ཕྲག་བཅུ་པོ་འདྲེན་ནོ༔ ཕ་ངས་འབྲལ་མེད་བྱིན་རླབས
དབང་བསྐུར་ལུང་བསྟན་དབུགས་དབྱུང༔ དུས་དྲུག་བསྐང་ཚོགས་གནད་སྨིན
གསོལ་འདེབས་མོས་གུས་རེམ་ཡ༔ ཅེས་གསུངས་སོ༔ དེ་ནས་བདག་གིས་རྗེ་མ་
ཧཱ་གུ་རུ་ལ་ཕྱུག་མང་དུ་འཚལ་ནས་མཎྜལ་ཕུལ་ལ་གསོལ་བ༔ བཀའ་དྲིན་་་་་
མཚུངས་མེད་འགྲོ་བའི་མགོན༔ ཨོ་རྒྱན་ཆེན་པོ་བདག་ལ་དགོངས༔ ཐེག་པ་མ་
ལུས་ཡོངས་རྫོགས་ཀྱི༔ གསང་ཆེན་རྡོ་རྗེ་སྙིང་པོ་ལ༔ ཟབ་གནད་འདུའམ་མི་་
འདུ་ཞེས༔ གསང་སྔགས་དབང་གི་དཀྱིལ་འཁོར་ལཿ རྣམ་གྲངས་ཇི་ལྟར་འདུ་
བ་ལགས༔ ཞེས་ཞུས་ཚེ་བཀའ་སྩལ་པ༔ ཀྱེ་ཧོ༔ སྙིང་གི་བུ་མཆོག་གསོན་དང༔
གང་ཟག་དབང་པོའི་རིམ་པས༔ ཐེག་པ་དགུ་རུ་བྱུང་ངོ༔ བློ་ཆུང་བྱིས་པའི་སྡེ་་
ལ༔ ཉན་རང་བྱང་སེམས་སྤྲོས་སོ༔ དབང་འབྲིང་བརྟུལ་ཞུགས་ཅན་ལ༔ བྱ་་
སྤྱོད་རྣལ་འབྱོར་རྒྱུད་སྡེ བློ་གྲོས་སྤྲོས་པ་ཆེན་པོརཿ མ་ཧཱ་མ་ནུ་ཨ་ཏི༔ རྣམ་
པར་བསྟན་པ་ཡིན་ནོ༔ ཀ་དག་སྟོང་ཆེན་ཡངས་པ༔ ལྷུན་གྲུབ་སྐུ་དང་ཡེ་ཤེས༔
• 182 •



་ ་
༧
，
བལྟས
ཉིད་ལས་མཐར་ཐུག་མེད་ཀྱང༔ ཕྱོགས་ཙམ་མཐོང་བའི་བློ་ཆུངཿ རྩོལ་བཅས་
དགའ་བའི་དབང་འབྲིང༔ ཟང་ཐལ་རྟོག་པའི་རྣལ་འབྱོར༔ དབང་པོའི་རིམ་་
པས་དབྱེའོ༔ དཔེར་ན་སངས་རྒྱས་ཉིད་ཀྱི༔ ཆོས་སྒོ་གཅིག་ཏུ་གསུང་ཡང༔
རང་རྒྱུད་དང་མཐུན་གོ་བ༔ དེ་ཕྱིར་མཐའ་གཅིག་མི་འཛིན༔ མདོར་ན་རྫོགས་
པ་ཆེན་པོའི རྣལ་མའི་ཡེ་ཤེས་བསྒོམ་ན༔ འདིར་འདུས་གཅིག་རྫོགས་བླ་མེད
ཚིག་ཙམ་དུ་ཡང་མི་མཚུངས༔ དོན་གྱི་ཟབ་གནད་འདུའོ༔ དེ་ཕྱིར་སྤྱི་ཏི་ཡོ་ག
དགོངས་པ་གཅེར་བུར་བྱུང་བའི༔ བླ་མེད་ཡང་ཏི་ཡོ་ག༔ འདི་འདྲའི་བཀའ་་་
གསང་ཟབ་མོ༔ སུས་ཀྱང་གསུང་བར་མི་འགྱུརཿ བདག་གི་སྐུ་དྲིན་ཡིན་ནོ༔
བྱིན་རླབས་དབང་གི་རྩ་བ༔ རང་རིག་ཆོས་སྐུ་རྟོགས་དགོས༔ ངོ་བོ་སྐྱེ་མེད་ཀ་
དག ངེས་ཚིག་མ་སྨིན་སྨིན་པ༔ དབྱེ་བ་སྤྲོས་བཅས་སྤྲོས་མེད༔ སྒྲ་ཚིག་ཨ་བྷི་
ཥིཉྩ༔ འཇུག་པ་གཏོར་བླུགས་གཉིས་སོ༔ བསྡུས་དོན་དབང་བཞི་ཡེ་ཤེས༔
ཐབས་ལ་བསྒྱུར་བྱེད་ངོ་སྤྲོད༔ དོན་ནི་འཇུག་སྒོ་ཟབ་མོ༔ བསྐྱེད་རྫོགས་ཡོངས་
ཀྱི་གཞི་རྟེན༔ འདི་མེད་དངོས་གྲུབ་དབུལ་ལོ༔ ཕྱེ་མའི་མར་ཁུ་ཅི་བཞིན༔
ཐེག་བརྒྱད་ཟེར་དང་འདྲ་ལ༔ ཡང་ཏིག་ཉི་མའི་སྙིང་པོ༔ གནད་དུ་དྲིལ་བར་་་
རེམ་དང༔ ཚེ་གཅིག་སངས་རྒྱས་ཐོབ་པོ༔ ཞེས་གསུངས་སོ༔ དེ་ནས་བདག་་་
གིས་གུ་རུ་རིན་པོ་ཆེའི་ཞབས་སྤྱི་བོར་བླང་ཞིང་དད་མོས་དྲག་པོའི་ཤུགས་བསྐྱེད་
ལ་འདི་ལྟར་གསོལ་བ་གདབ་པོ༔ ཀྱེ་མ༔ ཐུགས་རྗེ་བརྩེ་བའི་བདག་ཉིད་ཅན༔
བཀའ་དྲིན་མཉམ་མེད་འགྲོ་བའི་མགོན༔ ཨོ་རྒྱན་རྗེ་ལ་གསོལ་བ་འདེབས༔
བདག་ནི་ཐུགས་རྗེའི་བཟུང་དུ་གསོལ༔ ལུས་ངག་ཡིད་སྒྲིབ་དག་པ་དང༔ ཕྱི་་་
ནང་འགལ་རྐྱེན་ཞི་བ་དང༔ མཆོག་གི་དངོས་གྲུབ་སྩོལ་བ་དང༔ ཉམས་དང་་་་
-
..---
|
་
• 183 •



རྟོགས་པའི་ཡོན་ཏན་བསྐྱེད༔ རྗེས་སུ་བཟུང་ལ་བྱིན་གྱིས་རློབས༔ འཁྲུལ་སྣང་
གྲོལ་བར་མཛད་དུ་གསོལ༔ ཞེས་ཞུས་ཚེ༔ ཨོ་རྒྱན་ཆེན་པོའི་ཞལ་འཛུམ་པ་དང་
ཐུགས་བརྩེ་བ་ཆེན་པོས་འདི་སྐད་དོ༔ ཨེ་མ༔ མཆོག་གི་རིག་འཛིན་ཆེན་པོ
བདག་ལ་ལེགས་པར་གསོན་དང༔ ཞལ་གདམས་ཚིག་གསུམ་བཤད་དོ༔ མ་་་་་
བརྗེད་སྙིང་ལ་བརྟེན་ཅིག༔ གང་དུ་བསྡད་ཀྱང་སེམས་སྤྲོ༔ སུ་འགྲོགས་བ་ལ་་་
བརྩེ་བསྐྱེད༔ མི་མེད་ལུང་པར་སྤྱོད་དང༔ ང་དང་ལྟ་སྤྱོད་མཐུན་ནོ༔ སྒྱུ་མའི་
ཡུལ་ལ་མ་ཞེན༔ ཆོས་བརྒྱད་བྱ་བ་སྤོང་ལཿ རོ་སྙོམས་བརྟུལ་ཞུགས་མཛོད་་་་
དང༔ ང་དང་ལྟ་སྤྱོད་མཐུན་ནོ༔ མི་རྟག་འཆི་བ་བསྒོམ་ལ༔ ལེ་ལོ་འདུ་འཛི་་
བཞག་ནས༔ བརྩོན་འགྲུས་ཟབ་མོའི་གནད་སྐྱོངས ང་དང་ལྟ་སྤྱོད་མཐུན་ནོ༔
འཁོར་བར་ཞེན་ལོག་ངེས་འབྱུང༔ འདོད་ཆུང་ཆོག་ཤེས་བརྟེན་པ༔ བྱ་བཞག་
སྙིང་པོ་བསྒྲུབ་ན༔ ང་དང་ལྟ་སྤྱོད་མཐུན་ནོ༔ དཀར་ནག་དཀོར་ནི་གོལ་ས༔
གདུལ་བྱ་ལོངས་སྤྱོད་ནོར་ས༔ ཆགས་སྡང་ཤོར་ས་སྤོངས་དང༔ ང་དང་ལྟ་སྤྱོད་
མཐུན་ནོ༔ ཀུན་འདུད་ང་རྒྱལ་ཆེན་པོ༔ འབངས་མང་བཟེ་རེ་འཐུག་པོ
དོན་མེད་བྲ་མཆུ་སྤོངས་དང༔ ང་དང་ལྟ་སྤྱོད་མཐུན་ནོ༔ གནས་ལ་ངེས་པ་་་་
མེད་པ༔ ཚིག་ལ་ཆ་བཞག་བྲལ་བ༔ སེམས་ལ་འདོད་པ་ཆུང་ན༔ ང་དང་ལྟ་་
སྤྱོད་མཐུན་ནོ༔ འགྲོ་དོན་སྐྱོ་ངལ་མེད་པ༔ ཟབ་གཏེར་སྒོ་འཕར་འབྱེད་ཅིང
ཆོས་བདག་བུ་ལ་གཏད་ན༔ ང་དང་ལྟ་སྤྱོད་མཐུན་ནོ༔ ཙབ་ཙུབ་འུར་གཟིང་་
གཏད་མེད༔ སྡེ་བརྒྱད་བྲན་དུ་ཁོལ་བ༔ ཆོས་བཀའ་མགོ་མཇུག་ཚང་ན༔ ང་
དང་ལྟ་སྤྱོད་མཐུན་ནོ༔ དག་སྣང་མོས་གུས་ཆེ་བ༔ ཚོགས་བསགས་གནད་ལ་་་
བརྩོན་པ༔ ཉམས་སྤྲོ་གླུ་མགུར་བྱེད་རྣམས༔ ང་དང་ལྟ་སྤྱོད་མཐུན་ནོ༔ སློབ་
• 184 •



+
པ
།
་་་
མ་བརྩེ་བས་སྐྱོངས་ཞིང༔ འགྲོ་བ་ཐབས་ཀྱི་འདུལ་བ༔ གདམས་ངག་སྦྱིན་ལ་་་
མཁས་ན༔ ང་དང་ལྟ་སྤྱོད་མཐུན་ནོ༔ སྣོད་མིན་དབྱེ་བསལ་མཁས་ཤིང༔ ཡེ་
ཤེས་འཆར་ཚུལ་བསམ་ཡསཿ སྒྲུབ་པའི་དྲོད་རྟགས་ཐོན་ན༔ ང་དང་ལྟ་སྤྱོད་་་་
མཐུན་ནོ༔ བསྟན་དགྲ་དྲུངས་ནས་འབྱིན་ཅིང༔ མཚན་ལྡན་དགའ་བཞིའི་་་་་
གཞིར་དྲོངས༔ འདོད་ཞེན་བསྐྱེད་རིམ་བསྟན་ན༔ ང་དང་ལྟ་སྤྱོད་མཐུན་ནོ༔
ཡེངས་མེད་འོད་གསལ་བསྒོམ་ཞིང༔ བདེན་མེད་ལྟ་གདེངས་མཐོ་བ༔ འཁྲུལ་་
བྲལ་སྤྱོད་པ་ཞིབ་ན༔ ང་དང་ལྟ་སྤྱོད་མཐུན་ནོ༔ སྒྲུབ་མཐར་ཤི་ལ་གཏུག་ཅིང༔
བློ་མཐའ་ཆོས་ལ་གཞོལ་བ༔ སྒོམ་མཐའ་སངས་རྒྱས་འགྲུབ་ན༔ ང་དང་ལྟ་སྤྱོད་
མཐུན་ནོ༔ ཁ་ངོ་དཀོན་མཆོག་གསུམ་བལྟ༔ འདུན་ཕུག་ཕྱི་མ་དོན་གཉེར༔
བློ་སྣ་ཆོས་ལ་དྲིལ་ན༔ ང་དང་ལྟ་སྤྱོད་མཐུན་ནོ༔ གཞན་ཕན་འགྲོ་དོན་འགྲུབ་
ཅིང༔ བྱམས་བརྩེ་སྙིང་རྗེ་ཆེན་པོ༔ ཐོས་ཚོགས་བསྒོམ་ལས་བྱུང་ཚེ༔ ང་དང་
ལྟ་སྤྱོད་མཐུན་ནོ༔ སྣང་བ་ལྷ་རུ་དག་ཅིང༔ སྒྲ་གྲགས་སྔགས་སུ་སྨིན་པ༔ དྲན་
རྟོག་ཡེ་ཤེས་རྫོགས་ན༔ ང་དང་ལྟ་སྤྱོད་མཐུན་ནོ༔ འཁོར་འདས་རྒྱུན་གྱི་རོལ་
བ༔ ཤར་ཚད་ཀུན་ཏུ་བཟང་པོ༔ དབྱིངས་དང་ཡེ་ཤེས་སྦྱོར་ན༔ ང་དང་ལྟ་་་
སྤྱོད་མཐུན་ནོ༔ བཟུང་བའི་ཡུལ་སྣང་ཟད་ཅིང༔ འཛིན་པའི་ཀུན་རྟོག་གྲོལ་་་་
ནས༔ ང་བདག་ཟེར་ཐག་ཆད་ན༔ ང་དང་ལྟ་སྤྱོད་མཐུན་ནོ༔ བུ་མཆོག་འདི་
དག་སེམས་ལ༔ བརྟེན་ནས་རྒྱུད་དང་སྦྱར་ན༔ ཉོན་མོངས་གཡུལ་ལས་རྣམ་་་
རྒྱལ༔ ང་ཡི་དྲུང་དུ་སླེབ་ལགས༔ མ་བརྗེད་ནུས་ལྡན་རྡོ་རྗེ༔ སྙིང་གི་དཀྱིལ་དུ་
ཨེ་ཐཾ༔ ཅེས་གསུངས་སོ༔ དེ་ནས་ཡང་བདག་གིས་རྗེ་མ་ཧཱ་གུ་རུ་རིན་པོ་ཆེ་ལ་
ཞུས་པ༔ ཀྱེ༔ བཀའ་དྲིན་མཉམ་མེད་འགྲོ་བའི་མགོན་པོ་ཆེ༔ བསྐལ་བའི་་་་
E-
• 185 •



གཡོ་འཁྲུགས་དུས་ཀྱི་རྩུབ་འགྱུར་དང༔ འཇིག་རྟེན་ལེགས་ཉེས་མི་བདེའི་སྣང་
བ་ཀུན༔ ཇི་ལྟར་བྱུང་བ་ཡིན་གྱིས་གསུང་བར་ཞུ༔ ཞེས་ཞུས་ཚེ༔ གུ་རུ་རིན་་་
པོ་ཆེའི་འདི་སྐད་གསུངས་སོ༔ ཨ་ཧོ༔ མོས་ལྡན་ཁྱེའུ་ཆུང་ལོ་ཙཱ༔ དད་དམ་་་
དགོངས་པས་གསོན་དངཿ བསྐལ་བ་རྫོགས་ལྡན་ནས་བཟུང༔ བཞི་གསུམ་་་་་
གཉིས་དང་རྩོད་ལྡན༔ ལྔ་བརྒྱ་ཕྲག་བཅུ་སོང་ནས༔ ལུང་གི་མཐའ་ལ་ཉེ་བར
སྙིགས་མའི་ལྔ་མཚང་མངོན་གྱུར༔ ནད་མུག་མཚོན་འཁྲུག་གཡོ་ཞིང༔ རྟག་་་་
པར་མི་དགེ་བཅུར་སྤྱོད༔ དགེ་བཙུན་ཟེར་བ་མང་ཡང༔ གཡོ་རྒྱུ་བསླུ་སེམས་ཁོ་
ནས བཅས་ཁྲིམས་ཐན་དུ་བརྩི་བ༔ འདུལ་བའི་གཟུགས་བརྙན་ཙམ་མོ༔
སྔགས་པ་ཟེར་བ་མང་ཡང༔ ཅོལ་ཆུང་སྤྱོད་པ་ཁྲོམ་གྱེར༔ ཉོན་མོངས་འཆོལ་་་
རྟོགས་གྱུར་བའི༔ དམ་ཚིག་ཐན་ལ་བརྩི་རྣམས༔ གསང་སྔགས་གཟུགས་བརྙན་
ཙམ་མོ༔ བྱང་ཆུབ་སེམས་དཔའ་ཟེར་ཡང༔ ཚུལ་འཆོས་མངོན་ལྐོག་མི་མཐུན༔
འགྲོ་བའི་སྲོག་གཅོད་དགོས་ཀྱང༔ སྙིང་རྗེ་སྤུ་ཙམ་མེད་ན༔ བྱང་སེམས་བསླབ་
པ་གཟུགས་ཙམ༔ གཏེར་སྟོན་ཟེར་བ་མང་ཡང༔ ལྕང་ལོ་བུད་མེད་བརྟེན་ནས
རྫུན་ཆོས་བཀའ་རྐུན་བྱེད་ཅིང༔ ང་གླིང་སེམས་ཅན་མགོ་བསྐོར༔ དམ་ཉམས་
གཏེར་མིང་ཙམ་མོ༔ གྲུབ་ཐོབ་ཟེར་བ་མང་ཡང༔ བི་ཐེའི་བརླབས་པའི་འབྱུང་
པོ༔ གཞན་མགོ་བསྐོར་བའི་བསླུ་ཚིག༔ མིག་འཕྲུལ་མང་པོ་སྟོན་ཅིང༔ ནག་་་
ཕྱོགས་མགོ་འཕང་མཐོ་བས༔ འགྲོ་མང་འདི་དག་དབང་གྱུར༔ ནོར་ལ་རྔམ་པ་
ཆེ་བའི༔ དམ་སྲི་དེ་ཀུན་གྲུབ་མིང༔ བྱ་བཏང་ཟེར་བ་མང་ཡངཿ དགྲ་འདུལ་
གཉེན་སྐྱོངས་ཆེན་པོ༔ བྱ་བཞག་ལས་ཀ་མང་པོ༔ འདུ་འཛིའི་བློ་སེམས་བཅུར་
བ༔ དྲན་རྒྱུ་སྤྱོད་པ་མང་པོ༔ རི་ཁྲོད་པ་ཞེས་མིང་ཙམ༔ བསྒོམས་ཆེན་ཟེར་བ་
• 186 •



མང་ཡང༔ སྟོང་ལྟ་ཧད་པོར་ཁ་འབྱམསཿ ལས་འབྲས་ཁྱད་གསོད་མཁན་ཚོ༔
དུག་ལྔ་མེ་བཞིན་འབར་ཡང༔ མེད་ལ་ཡོད་ཚུལ་ཡིན་ཟེར༔ ཐ་མལ་བ་དང་་་་
ཁྱད་མེད༔ བསྒོམ་པ་དེ་ཚོ་མིང་ཙམ༔ བླ་དཔོན་ཐོབ་ཐང་ཆེན་པོ༔ སྤྱོད་པ་་་
འཇིག་རྟེན་ཇི་བཞིན༔ མིང་ལ་གྲང་ཚངས་འཁོར་སློབ༔ དོན་དུ་མཁོན་འཛིང་
གཞི་ལམ༔ དཀོར་ལ་རྟག་པར་འབྱམས་ནས༔ གཤིན་པོ་ལག་ཟེད་མང་བཞིན༔
ཤི་དུས་ཐ་མལ་ལྟ་བུ༔ བླ་མ་ཞེས་པ་མིང་ཙམ༔ སྤྲུལ་སྐུ་ཟེར་བ་མང་ཡང༔
བཤད་སྒྲུབ་ཐན་དུ་བརྩི་བ༔ ཆོས་བརྒྱད་བྱ་བཞག་མང་པོ༔ དུ་རུའི་རིགས་བྱེད་
སྤྱོད་ཅིང༔ འདུ་འཛི་རྣམ་གཡེང་མང་པོ༔ བསྒོམས་གྲལ་གཏམ་གྲལ་སླེབ་པ༔
དཀོར་ལ་རྔམ་སེམས་ཆེ་བའི བུ་ཚོ་སྤྲུལ་སྐུའི་མིང་ཙམ༔ གཅོད་པ་ཟེར་བ་་་
མང་ཡང༔ གཟུང་འཛིན་རང་གར་སྤྱོད་ཅིང༔ བཤན་པ་ལག་དམར་མཁན་ཚོ
འདྲེར་འཛིན་ཐོ་ཅོ་ཅང་སྤྱོད༔ གཅོད་པ་ཟེར་བ་མིང་ཙམ༔ བརྟུལ་ཞུགས་ཟེར་
བ་མང་ཡང༔ སྨན་པ་འདོད་སྲེད་ཆེན་པོ༔ བུད་མེད་སྡིག་སེམས་རྔམ་པ༔ མི་
ནག་གཡོ་རྐུན་རྫུན་གྱེར མི་ཡི་ལུས་སུ་འདུག་ཀྱང༔ སྤྱོད་པ་སྡིག་ལ་མོས་པའི
ཤ་ཟ་སྲིན་པོ་ལྟ་བུ༔ རྩུབ་འགྱུར་སྣ་ཚོགས་སྟོན་པའི༔ དུས་ཀྱི་རུ་འཛིང་འབྱུང་
ངོ༔ རྟགས་ངན་སྤྱོད་པས་བསྟན་ཚེ༔ ལྷ་སྲུང་བྱིན་རླབས་ཡལ་ལོ༔ སྲུང་མ་་་
དམ་ཅན་ཡལ་ནས༔ ནག་ཕྱོགས་མགོ་འཕང་མཐོ་ལ༔ ནད་རིམ་ནག་པོ་སུམ་་་
བསྒྲེལ༔ གསོ་རུ་མི་བཏུབ་ཏུ་མ ངོས་མི་ཟིན་པའི་གདོན་ནད༔ ན་བུན་་་་་
བཞིན་དུ་འཐོར་སྡུད༔ འབྱུང་པོའི་གཡབ་མོ་འདོར་རོ༔ རྒྱ་འདྲེ་ར་མགོ་ཅན་་་་
དང༔ ཀླུ་གདོན་དྲེད་མོང་གཟུགས་ཅན༔ བོད་སི་བྱ་རོག་གདོང་དང༔ རྒྱལ་་
བསེན་འཚུབས་མ་འཁྲུག་པའི༔ སྐྱེ་འགྲོ་སྡུག་ལ་སྦྱོར་ཅིང༔ ཤི་ཚད་འདྲེ་རུ་་་་
• 187



འགྱུར་རོ༔ ཕྱི་མ་དམྱལ་བར་ལྟུང་ངོ༔ སེམས་ཅན་རང་རང་ལས་ཡིན༔
སངས་རྒྱས་བྱོན་ཀྱང་སྐྱོབ་དཀའ༔ འགྲོ་བ་བསམ་སྤྱོད་ལོག་པའི༔ གཤིས་ངན་
འགུམ་པ་བཅོ་ལྔའི༔ གཞན་དབང་གྱུར་ལ་མངོན་ནོ༔ དུས་ཀྱི་རང་མཚང་་་་་
འཁྲུགས་སོ༔ གཞན་ཡང་སྙིང་ལ་བརྟེན་བྱ༔ ཀ་ལ་པང་གའི་གསུང་དབྱངས༔
རྒྱ་སྟག་དམར་པོའི་འཛུམ་ལ༔ ཆས་ནས་བསླུ་བ་ངོམས་ཡོང༔ ཞེན་མེད་བརྟུལ་
ཞུགས་དགོས་སོ༔ རེ་འབྱམས་ངད་པ་འཕྲོ་ཞིང༔ གེ་སར་མདངས་ལ་དུག་ཕོག
གནམ་ལྕགས་རལ་གྲི་སྟེར་ཡོངས༔ མཐུ་གཏད་མ་བྱེད་བུ་མཆོག ཤར་ཕྱོགས་
རྫ་སྤང་ཁྲོད་ནས༔ གཡུ་ཡིས་ཐོད་རྒྱན་ཅན་དེ༔ བསུ་བ་བྱེད་ལ་འོང་ན༔ དེ་་
གནས་འབྱོན་པ་གལ་ཆེ༔ སྐབས་དེར་སྟོད་ཕྱོགས་ཕོ་ཉ བསོད་ནམ་མིང་ཅན་
སླེབ་ཡོང༔ གདུལ་བྱ་མངའ་ཐང་རྒྱས་ཀྱང༔ གོལ་ས་ཡིན་པས་ཆམ་ཞོག ལྟ་
ཕྱོགས་བློ་གྲོས་མིང་གིས༔ དམ་ཚིག་སྟོར་བ་ཡིན་པས༔ རང་ཕྱོགས་འབྱོན་་་་་
འཚལ་ཟེར་ཡང༔ ཚེ་ལ་གནོད་པས་ཆམ་ཞོག༔ འགོ་ཡུལ་ལྕགས་ཀྱུ་རྣོན་པོས
ཀློ་ཡི་སྡེ་ཚོགས་དྲངས་བས དྲུག་ཕྲག་གསུམ་ན་གསེར་ཞོལ༔ འཛིན་པ་མདོ་རྩ་
ཡིན་ནོ༔ གཅན་སྤྱང་ཧབ་རྒྱུག་བྱེད་ནས༔ ལྷོ་ཕྱོགས་ལུག་ཁྱུ་མང་པོ༔ ཉེ་ཟུར་
འུར་དེད་བྱེད་སྐབས སྲོག་སྐྱོབས་མཛད་ན་ཕན་ཐོག༔ བར་ནས་ངང་ཁྱུ་མང་
པོ༔ རྫིང་བུ་ཀུ་མུད་ཚལ་ལ༔ འཕུར་ལྡིང་སྣ་ཚོགས་བྱེད་ཚེ༔ ཐབས་ཀྱི་སྐྱོངས་
བ་རེམ་ཡ༔ འབྲོང་ནག་མདུར་བའི་སྣ་ལས༔ ཞལ་ལྕེ་མང་པོ་ཐོབ་སྲིད༔ སྔོན་
གྱི་ལས་འབྲས་ཡིན་པས༔ རང་སར་བསྒྱུར་བ་གལ་ཆེ མི་དམར་བློ་སྟོབས་ཆེན་
པོའི༔ ཐབས་ཀྱི་སྦྲང་རྩིར་སྟེར་ཡོང༔ ཞེན་མེད་གཅོད་དགོས་མན་ངག སྤྱོད་
ན་ཕུང་བའི་དུས་མཆིས ལྗོངས་འདབས་གསེར་གྱི་གེ་སར༔ རྒོད་ལྡེམ་ཕོ་ཉས་
• 188 •



འཁྱེར་སྲིད༔ བང་ལ་གང་སྔ་བྱས་ན༔ ཁྱེད་ལག་རྙེད་ན་དགེ་ལགས༔ ལྷོ་མོན་
གསུང་དབྱངས་སྙན་མོ༔ རང་ཕྱོགས་ཡུལ་ལ་མ་ཤོརཿ ལྗོན་ཤིང་འདབས་་་་་་
འབྲས་ལྡན་པ༔ ཟུངས་ནས་སྤྱོད་ཅིག་ལས་ལྡན༔ གསེར་ཐང་ཉ་བྲུད་རྒྱས་ལ༔
སེ་ཕུང་སྤྲུལ་པའི་ཆོ་རོལ༔ ཡུལ་ལྗོངས་མི་བདེའི་ལ་ཡོག༔ སྟོན་ཚེ་གཉེན་པོ་ཀི་
མ༔ རྒྱ་བྱ་ཅོད་པཎ་ལྡན་པས༔ སེང་ལ་ཕྲ་མ་འགྱེད་ནས༔ ཤ་རྐྱང་འཐབ་རྩོད་
འབྱུང་ངོ༔ གཉེན་པོ་མ་ཧཱ་ཀ་ལ༔ ཚེར་ནག་ཤིང་གི་ལོ་འབྲས༔ ཀེ་ལ་ར་ཡི་་་
དར་ཡུག ཆུ་སྤྲེལ་རོག་པོས་བསླུ་ཚེ༔ ཁྱུང་དམར་མེ་ཡིས་གཟིར་ཡ༔ ཅང་་་་
ཤེས་ཕོ་ཕོ་སྒྲོགས་པས༔ ཕྱོགས་བཅུར་འུར་སྐད་འགྱེད་དོ༔ སེང་ལྡིང་ལོ་འབྲས་
འཐོར་སྡུད༔ སྐྱོབས་བྱེད་རྟག་ནག་ལྕགས་རལ༔ བྲག་རིམ་རྡོ་རྗེའི་རྫོང་ལ
མི་སྙན་ཁ་ཏ་གྲགས་སོང༔ གཡུ་བྱའི་ལོ་འདབས་ཡན་ཡ༔ བྱད་བཟློག་སེང་ཧ་་
ཊཱཀྐི༔ བམ་རི་ཐོད་པ་མཁར་ནས༔ བུ་མཆོག་སྐྱེས་བུ་གསུམ་པོ༔ གསེར་་་་་
ལྗོངས་ཕྱོགས་སུ་སྤྲོས་སོ༔ ཁྱོད་ཀྱི་ཆོས་བདག་བྱེད་ཡོངས༔ གདམས་ངག་སྦྱིན་
ལ་མཁས་ན༔ འགྲོ་དོན་བསམ་ཡས་ཨེ་མ གངས་རི་དཀར་པོའི་འདབས་སུ
གེ་སར་འོད་མདངས་རྒྱས་པ༔ བདེ་མཆོག་ཕྱག་ན་བསྣམས་ནས༔ ངོམ་ཚེ་སྤྱོད་
མཁས་རེམ་ཡ༔ ལུག་དཀར་གཡུ་ཡི་རྭ་ཅན༔ འདུར་ལྷེབ་ལྡེམ་ལྡེམ་བྱུང་ཚེ༔
སྐད་ཀྱིས་ཀུན་ལ་གཏམ་སྨྲ སྤྱོད་ཚུལ་ཁྱོད་ཀྱིས་བགོ་སྐལ༔ སྦྲུལ་ནག་ལྷེམ་ལྷེམ་
རྒྱུགས་ནས༔ ཡུལ་ལྔ་ཁྲག་གི་མཚོ་འཁྱིལ༔ ནད་རླངས་མཁའ་ལ་འཕྱོ་སྲིད།
གཉེན་པོ་བཛྲ་པ་ཎི༔ གླང་ནག་རྭ་ཅོ་རྣོ་བའི༔ མཚམས་ཀྱི་ལྗོན་བཟང་བསྐྱོད་་
ནསཿ སྣ་ཚོགས་ལེགས་ཉེས་འགྱེད་ཅིང༔ ཀུ་མུད་ལག་ཏུ་རྙེད་དོ༔ ཐབས་་་་་
ཤེས་འབར་བའི་མདའ་གཞུ༔ ལྷ་ལྡན་ཕྱོགས་སུ་སླེབ་སྲིད༔ གསར་ཆོས་རྙིང་་་་
• 189 •



མར་སྡུད་པའི༔ རྟེན་འབྲེལ་ཀུན་སྐྱོང་གླིང་པས༔ བགོ་སྐལ་མཆོག་གི་ཡོན་ཏན
ས་གཞི་གསེར་མིག་འཁྱིལ་ཀློང༔ སྡིག་པ་རྭ་ཙའི་གཟེར་ཐེབ༔ བྱ་རིགས་་་་་
འདབས་མ་འཐོར་སྲིད༔ གཉེན་པོ་འབྱུང་འདུལ་དབལ་གཏོད༔ ཁྱི་ནག་དོམ་་
བུ་ཟུག་ཅིང༔ ངར་སྐད་ལྷོ་རུ་ཤར་ནས༔ ཐིག་ལེ་བཅུ་དྲུག་འཐོར་སྡུད༔
སྐྱོབས་བྱེད་རྡོ་རྗེ་ལེགས་པཿ བཀྲ་ཤིས་ཆོས་དུང་དཀར་པོ༔ སྟོབས་ལྡན་གནམ་
ལྕགས་ཐོ་བ༔ འཛུམ་སྒེགས་ཡོས་བུའི་བསྣམས་ནས༔ ནུབ་ཀྱི་ཕྱོགས་སུ་འཕེན་
ནོ༔ མི་ནག་དུང་སོ་ཅན་གྱི༔ འུར་བའི་གླིང་མོ་སྣ་དགུ དུས་སུ་སྟོན་པར་་་་་
འགྱུར་གྱིས༔ གཉེན་པོ་ཤ་ཟ་ཁ་ཆེ རྐང་དྲུག་སྦྲང་རྩིའི་བཅུད་ལ༔ གཡོ་ལྡིང་
ལྷུམ་ལ་ཞུགས་འདོད་ ཨ་ཧས་རྩེ་མོ་བྱེད་སྤྲོ༔ བདེ་བ་ལྕགས་ཀྱུའི་བཟུང་་་་་་
འཚལ༔ གླ་ནག་རྩེ་འཇོ་བྱེད་པའི༔ ཤར་གྱི་བུ་ཕོ་འགུགས་ནས༔ རྩི་བཅུད་དྲི་
ཞིམ་ངོམས་ལ༔ སྤྱོད་འདོད་རྔམ་པ་ཧ་ཧ གཡུ་འབྲུག་གསུང་དབྱངས་སྙན་་་་
པའི༔ རྩལ་བཟང་རྨ་བྱ་མང་འགུགས༔ ཆོས་ཀྱི་ཉི་མ་ཤར་ནས༔ འགྲོ་ལ་བདེ་
སྐྱིད་སྤེལ་ལེགས༔ གསེར་གྱི་སྲོག་ཤིང་ཁྲོ་ལོད༔ འགོ་ཡི་སྲོག་གསོ་ཕུར་བ༔
དཔའ་སྡེའི་སྲོག་བསྐྱེད་རྟ་མགྲིན༔ ཨ་ཡུ་ཚེ་རྫི་མགོན་པོ༔ བར་གྱི་གཞི་བསྐྱེད་་
ཏཱ་རེ༔ དུག་ཤིང་བརྟེན་པ་ཞི་ཁྲོ༔ སྐྱབས་ཀྱིས་སྐལ་བ་ཕྱག་རྡོར༔ གནུབ་ཀྱི་ཚེ་
རྫི་རྟ་ནག ཧོར་གྱི་སྐལ་བ་འབྱུང་འདུལ༔ རྩང་གི་ལྗོན་བཟང་གུ་དྲག༔ རྡོ་ཡི་
གཞི་འཛིན་སེང་གདོང༔ སྨར་གྱིས་སྲོག་འཛིན་ཕག་མོ༔ འཛི་ཡིས་དཔལ་དུ་་་
ཁྱུང་ནག༔ བསྟན་པའི་གསོས་སུ་ཤན་དམརཿ རྒྱུད་སྡེའི་བཅུད་འཛིན་རལ་་་་་
གཅིག བསྟན་དགྲའི་གཤེད་མ་ཤ་ཟ༔ རོང་སྔགས་སྙིང་པོ་གཟའ་མཆོག ཚེ་
བསྐྱེད་མནྡྷ་ར་བ༔ སྲོག་སྤེལ་སྒྲོལ་མ་དཀར་མོ༔ དཔལ་སྐྱོངས་ཀུ་རུ་ཀུལླེ
• 190 •
བ་



ནོར་སྟེར་འཕགས་མ་ཉེར་གཅིག མཆོག་ཐོབ་མ་ཧཱ་གུ་རུ༔ རྐྱེན་བཟློག་བསྟན་
སྲུང་རྒྱ་མཚོ༔ གནད་སྨིན་དེ་ལྟར་ཕབ་འཚལ༔ ནུས་ལྡན་རྡོ་རྗེས་མ་བརྗེད༔
ཅེས་གསུངས་སོ༔ བདག་གི་ཡང་དད་པ་འོད་ཟེར་འབར་བ་ཆེན་པོས་ཞུས་པ༔
རྗེ་བཙུན་གུ་རུ་རིན་པོ་ཆེ༔ རྒྱལ་ཀུན་ཕྲིན་ལས་འདུས་ཞལ་ཉིད༔ བརྩེ་བས་་་་
བདག་ལ་དགོངས་སུ་གསོལ༔ དག་སྣང་གར་གྱི་འཁྲུལ་འཁོར་རྣམས༔ སྔར་་་་
ནས་མཐོང་སྣང་ཅི་ལྟ་བུ༔ བསྟན་པའི་གསོས་སུ་བཞག་ན་ཡངཿ ལེགས་ཉེས་་་་
གླེང་མོ་སྣ་དགུ་འགྱེད༔ དེ་དག་ཅིའི་ཕྱིར་བྱུང་བ་ཡིན༔ ཞེས་ཞུས་སོ༔ གུ་རུའི་
ཞལ་ནས་གསུང་བ༔ ཨེ་མ༔ ཁྱེའུ་ཆུང་ནུས་ལྡན་རྡོ་རྗེ༔ ལེགས་པར་བདག་ལ་
གསོན་དང༔ སྐྱེ་བ་ཚེ་རབས་སྔོན་དུསཿ གངས་ཅན་བོད་ཀྱི་ཡུལ་དུ༔ བསམ་
ཡས་གཙུག་ལག་ལྷུན་གྲུབ༔ རྒྱ་ཆོས་གདན་དུ་དྲངས་ནས༔ བཤད་སྒྲུབ་བ་དན་
འཛུགས་ཚེ༔ ཤུད་པུ་དཔལ་གྱི་སེང་གེ༔ གྲུབ་ཆེན་འབྲོག་མི་ལོ་ ལྟ་སྤྱོད་་་་
ཅུང་ཟད་མི་མཐུན༔ ཕན་ཚུན་ཚིག་སྐྱོན་མང་བརྗོད༔ རྟེན་འབྲེལ་སྣ་ཁ་ཅུང་་་་
རལ༔ དེ་ཕྱིར་གླེང་མོ་ཤར་རོ༔ གཟོབ་པ་ལྷུར་ལེན་འཚལ་ཡ༔ གར་གྱི་འཁྲུལ་
འཁོར་དག་པའི༔ འགྲོ་བའི་སྣང་སེམས་བསྒྱུར་ཞིང༔ ཕུང་ཁམས་རྩ་རླུང་་་་་
གནད་སྨིན༔ སྒྲུབ་པའི་གར་བསྒྱུར་དམ་པ༔ འཇོག་པར་ག་ལ་རུང་ངོ༔
གནད་མཆོག་སེམས་ལ་འཆོང་ཤིག ཁྱད་པར་རཱ་ཙ་གཡོ་བས༔ བྲ་མཆུ་གླེང་མོ་
སྟོན་ནོ༔ ཞེན་མེད་རྟུལ་ཞུགས་མཛད་དགོས༔ མ་ཁྲོ་མ་ཆགས་ཀློད་ཡ༔ རིག་
མཆོག་ནུས་ལྡན་རྡོ་རྗེ༔ ཅེས་གསུངས་སོ༔ སྐབས་འདིར་ཞུས་ལེན་གསལ་བའི་
མེ་ལོང་ཡོད་ཀྱང་རེ་ཞིག་གསང་རྒྱ་གུ་9
དེ་ནས་རྗེ་མ་ཧཱ་གུ་རུ་ལ་བདག་གིས་ཕྱག་དང་བསྐོར་བ་མང་དུ་བྱས་ནས་་་་་
• 191 •



གསོལ་བ་བཏབ་པ༔ སྐྱབས་གཅིག་འགྲོ་བའི་མགོན་པོ་མཆོག བདག་གིས་་་་་
གསོལ་བ་གདབ་པ་ན༔ ཐུགས་རྗེ་རྒྱུན་ཆད་མེད་པ་ཡིས༔ བྱིན་རླབས་མཆོག་གི་
འོད་ཟེར་ཅན༔ མོས་པའི་ཐུགས་རྒྱུད་བསྐུལ་ནུས་པ༔ ཅི་བཞིན་བདག་ལ་་་་་་
གསུང་བར་ཞུ༔ ཞེས་ཞུས་ཚེ་གུ་རུ་རིན་པོ་ཆེའི་སྐུའི་བ་སྤུ་བྱེ་བ་ཕྲག་བརྒྱ་ལས་གུ་
རུ་རིན་པོ་ཆེ་བྱེ་བ་ཕྲག་བརྒྱ་འོད་ཟེར་གྱི་རྩེ་ལ་སྤྲོ་ཞིང་ཕྱག་གཡས་པས་ཐོད་རྔ་་་
འཁྲོལ་ཞིང་གཡོན་པ་བདག་གི་མགོ་ཐོག་ཏུ་བཞག་ནས་འདི་སྐད་གསུངས་སོ
ཧཱུྃ་ཧཱུྃ་ཧི འདི་ནས་ཉི་མ་ལྷོ་ནུབ་འཚམས་ཤེད་ན༔ རྔ་ཡབ་གླིང་ཕྲན་ཟ་བྱེད་་
སྲིན་པོའི་ཡུལ༔ ཙིཏྟ་ཟངས་མདོག་དཔལ་རིའི་ཕོ་བྲང་ནསཿ རྗེ་བཙུན་ཆེན་པོ་
པདྨ་ཐོད་ཕྲེང་རྩལ༔ རིག་འཛིན་མཁའ་འགྲོའི་གནས་ནས་གཤེགས་སུ་གསོལ༔
དབུ་སྐྲ་མཛེས་པའི་ཐོར་ཚུགས་ཤིགས་སེ་ཤིག༔ རིན་ཆེན་རྒྱན་ཆ་མང་པོ་སི་ལི་་
ལི༔ དུར་ཁྲོད་རུས་པའི་རྒྱན་ཆ་ཁྲོ་ལོ་ལོ༔ སྒྲ་དང་རོལ་མོ་མང་པོ་འུ་རུ་རུ༔ ཡི་
དམ་ལྷ་ཚོགས་ཧཱུྃ་སྒྲ་དི་རི་རི༔ མཁའ་འགྲོ་སྡེ་ལྔ་གར་བྱེད་ཤིགས་སེ་ཤིག གིང་
ཆེན་དཔའ་བོའི་བྲོ་བརྡུང་ཁྲུབས་སེ་ཁྲབ༔ མ་མོ་མཁའ་འགྲོ་སྤྲིན་ལྟར་ཐིབས་སེ་
ཐིབ༔ ཆོས་སྐྱོང་སྡེ་བརྒྱད་ལས་བྱེད་ཁྱུགས་སེ་ཁྱུག ཞུབ་ཆེན་སྟོང་གི་སྒྲ་སྐད་
སི་ལི་ལི༔ གཡས་ན་ཕོ་རྒྱུད་ཐམས་ཅད་ཤ་ར་ར༔ གཡོན་ན་མོ་རྒྱུད་ཐམས་ཅད་
ཤ་ར་རཿ བར་སྣང་ཐམས་ཅད་དར་གདུགས་ལྷབ་སེ་ལྷབ༔ དྲི་ཞིམ་སྤོས་ཀྱི་་་
ངད་པ་ཐུ་ལུ་ལུ༔ མཁའ་འགྲོ་གསང་བའི་བརྡ་སྐད་དི་རི་རི༔ གིང་ཆེན་དཔའ་
བོའི་བཤུགས་གླུ་ཀྱུ་རུ་རུ༔ ཧཱུྃ་གི་སྣང་གླུ་མང་པོ་དི་རི་རི༔ ཕཊ་ཀྱི་བརྡ་སྐད་
དྲག་པོ་སངས་སེ་སངཿ བདག་དང་འགྲོ་དྲུག་སེམས་ཅན་ཐམས་ཅད་ལ༔
ཐུགས་རྗེས་གཟིགས་ལ་གནས་འདིར་གཤེགས་སུ་གསོལ༔ གནས་འདིར་ཐུགས་
• 192 •



རྗེའི་དགོངས་ཏེ་གཤེགས་ནས་ཀྱང༔ བདག་གིས་བྱང་ཆུབ་སྙིང་པོ་མ་ཐོབ་པར
བགེགས་དང་ལོག་འདྲེན་བར་ཆད་འདུལ་བ་དང༔ མཆོག་དང་ཐུན་མོངས་་་་་
དངོས་གྲུབ་སྩལ་དུ་གསོལ༔ འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་དུ་་་་
གསོལ༔ ཨོཾ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་བྷིམཧརིནིསརཿཙཧིཡ
ཙིཏྟ་ཧཱིང་ཧིང་ཛ་ཛ༔ ཞེས་ཐོད་རྔ་སྒྲ་དང་སྙན་པའི་དབྱངས་མོས་གུས་ཚད་མེད་
པ་དང་ལྡན་པས་བསྐུལ་ན་ཕ་གཅིག་ང་ཉིད་རང་དབང་མེད་པར་བྱོན་ནས་བྱིན་
གྱིས་བརླབས་པར་འགྱུར་རོ༔ ཐེ་ཚོམ་དང་ཡིད་གཉིས་མི་དགོས་སོ་སྙིང་གི་བུ་་་
ཞེས་གསུངས་སོ༔ དེ་ནས་རྒྱ་གར་པཎྜི་རྣམས་ཀྱིས་མགྲིན་གཅིག་ཏུ༔ ཨེ་མ༔
ཨོ་ཊི་ཡ་ནའི་ཡ་ག༔ སཾ་ཀྲྀ་ཏ་ལ་དགྱེས་འཚལ༔ ཧེ་ལམ་ཨ་ཡེ་ཝ་ཧཾ༔ དུ་ཁེ་སུ་
རུ་ཨ་ཧར༔ རུ་ལུ་མ་སྨིན་བྷ་ཏི༔ ཨེ་དྷ་ལ་ནི་སུ་རན༔ བུདྷ་དྷརྨ་སཾ་གྷ༔ དྷེ་ཝ་
ཌཀྐི་ཨེ་ཝཾ༔ སྤ་ར་ཎ་ཕཊ་སྤྲོ༔ སཾ་ཧ་ར་ཎ་འུབ་ཆུབ༔ བྷོ་དྷི་ཙིཏྟ་ཡ་སྣུམ མ་
ཧཱ་སུ་ཥ་ལྟོ་སྦྱོར༔ ཀཱ་ཡ་ཝཀྐ་ཙིཏྟ༔ ས་མ་ཏི་ཡང་སིདྡྷི༔ ཕྱག་རྒྱུའི་རིག་འཛིན་
ངོ་མཚར༔ ཞེས་ཟེར་ནས་མེ་ཏོག་སྣ་ཚོགས་དང་འབྲུ་སྣ་མང་པོ་འཐོར་བྱུང༔
དེ་ནས་བོད་ཀྱི་རིག་འཛིན་རྣམས་ཀྱིས་འདི་སྐད་གསུངས་སོ༔ ཨེ་མ༔ སྐྱེས་
མཆོག་འགྲོ་འདུལ་རྡོ་རྗེ༔ བརྟུལ་ཞུགས་གྲུབ་པའི་དཔའ་བོ༔ རིག་འཛིན་་་་་
མཆོག་གི་ས་ནོད༔ རྣལ་འབྱོར་ནུས་ལྡན་འདུས་རྩལ༔ བསྟན་འགྲོའི་འགྲོ་དོན་
དུས་བབ༔ བྱམས་དང་སྙིང་རྗེ་ཆེན་པོས༔ འགྲོ་དྲུག་འཁྲུལ་རྒྱུན་གཅོད་ཅིང༔
ལས་ཅན་སྐལ་བཟང་རྒྱ་མཚོ༔ གདམས་པའི་རང་བྱུང་ཡེ་ཤེས༔ རྟོགས་ནས་་་
གྲུབ་འབྲས་མངོན་གྱུར༔ འབུམ་ཕྲག་ཚོམ་བུ་དང་བཅས༔ གྲོལ་བའི་མཐུ་དང་
ལྡན་ལ༔ དག་པའི་ཞིང་ཁམས་འདི་རུ༔ སྟོན་འཁོར་དབྱེར་མེད་གྱུར་པའི
• 193 •



，
རྟེན་འབྲེལ་དགའ་སྟོན་ཞུས་ལེགས༔ ཅེས་བརྗོད་ཅིང་རོལ་མོ་སྣ་ཚོགས་ཀྱི་སྒྲ་་་
སྦིར་ལ་ཤིས་པ་བརྗོད༔ དེ་ནས་གྲུབ་པའི་གཏེར་སྟོན་རྣམས་ཀྱིས་ཞལ་ནས༔ ཨ་
ཧོ༔ འཁོར་འདས་སྣང་བ་ཐམས་ཅད༔ རིག་པ་གཅིག་ཏུ་གྲོལ་བའི༔ ཆོས་་་་་
ཉིད་གཞི་མེད་རྩ་བྲལ༔ བདེ་སྟོང་ཡེ་ཤེས་རོ་མཉམ༔ ཟུང་འཇུག་རྣལ་མའི་་་་
གཤིས་ལུགས༔ མངོན་གྱུར་དཔའ་བོ་ཆེན་པོ༔ གཏེར་ལ་སྤྱོད་པའི་བུ་མཆོག
དབྱེ་བསལ་ལག་ལེན་མ་ནོར༔ གབ་སྦས་ལུང་བཞིན་བརྟེན་འཚལ༔ ཟབ་་་་་
གཏེར་ཀློང་རྒྱ་བཀྲོལ་ཅིང༔ ཕན་ཐབས་བསམ་སྤྱོད་ཁོ་ནས༔ འགྲོ་དོན་འགྲུབ་
པའི་བསམ་པ༔ རྨད་བྱུང་རྫོགས་པར་གྱུར་ཅིག༔ གདམས་ངག་སྦྱིན་ལ་མ་སོབ༔
གསུང་ཚོགས་ཟོབ་ལ་མ་ཤོརཿ སློབ་འབངས་འདུལ་ཐབས་མ་ཞན༔ བསྙེན་་་་་
སྒྲུབ་བསྐང་ཚོགས་རེམ་ཡ༔ ཕྱི་མའི་འགྲོ་དོན་འགྲུབ་པའི༔ བཀྲ་ཤིས་དགེ་་་་
མཚན་ཞུ་ལེགས༔ ཞེས་གསུངས་ནས་བརྡ་ཐབས་མང་དུ་མཛད་པར་གྱུར་ཏོ
འདིའི་སྐབས་སུ་སྨན་སྲུང་དཔའ་བོ་མཁའ་འགྲོ་རྣམས་ཀྱིས་བྲོ་འཁྲབ་གར་བྱེད་་་་
ཅིང་གླུ་མང་དུ་གྱེར ཉིན་ལྔ་པའི་དུས་སུ་ཚོགས་འཁོར་བསྐོར་བ་དང༔ དྲུག་་
པའི་དུས་སུ་འཆམ་སྣ་བཅོ་བརྒྱད་བྱུང༔ བདུན་པའི་ཉིན་པར་དངོས་གྲུབ་ལ་་་
རོལ་པར་མཛད་དོ༔ དེ་ནས་མཚོ་རྒྱལ་སོགས་མཁའ་འགྲོ་མ་བཞི་པོའི་ཐོད་ཆང་
སྟོབ་ཅིང་མགྲིན་གཅིག་ཏུ་འདི་སྐད་གསུངས་སོ༔ ཨེ་མ་ཧོ༔ གསོན་ཅིག་ནུས་་་
ལྡན་རྡོ་རྗེ༔ གནས་འདིར་འབྱོན་པ་ངོ་མཚར༔ ཟག་མེད་བདེ་ཆེན་བདུད་རྩི
དགའ་སྟོན་ཕྱིར་དུ་བསྒྲུབ་པ༔ མཐར་ཕྱིན་ལེགས་པར་གྲུབ་པོ༔ ད་ནི་ཁྱེད་ལ་་
སྟོབ་ན༔ བདེ་ཆེན་ཡེ་ཤེས་རྟོགས་ཅིང༔ དབང་བཞིའི་ཕ་ཕོག་དམ་པ
བསྐུར་ཐོབ་བྲལ་བའི་ཡེ་ཤེསཿ ད་ལྟ་ཁྱེད་ལ་ཕུལ་ལགས༔ འབར་བས་བཞུས་་་
• 194 •



*
*
**
༢
g
:
་
པའི་དགའ་བ༔ སྟོང་པས་དྲངས་བའི་འོད་གསལ༔ བཅུ་དྲུག་འབར་བའི་ཡོན་
ཏན༔ མངོན་དུ་གྱུར་བར་ཞུའོ༔ ཅེས་ཟེར་ནས་ཕུད་དེ་ཉིད་གུ་རུ་རིན་པོ་ཆེ་ལ་
ཕུལ༔ ལྷག་མ་རྣམས་བདག་གིས་རོལ་བས་བདེ་སྟོང་ཟག་པ་མེད་པོས་ཡེ་ཤེས་་་་
ཉམས་སུ་མྱོང་ངོ༔ དགའ་བདེ་ཚད་མེད་པ་འབར༔ རྟོགས་པའི་གདེངས་ཟབ་
མོ་དང་ལྡན་པར་གྱུར་རོ༔ དེ་ནས་ནམ་མཁའི་ཁམས་ནས་འཇའ་དཀར་པོ་ཐེམ་
སྐས་ལྟ་བུ་ཞིག་བྱུང་བ་ལ་བདག་ཞུགས་ནས་ཕོ་བྲང་གི་སྟེང་དུ་ཕྱིན་པ་ན་དེ་རུ་་་
རང་བྱུང་ལྷུན་གྲུབ་ཀྱི་གཞལ་མེད་ཁང་གི་ནང་དུ་ལོངས་སྐུ་སྣང་བ་མཐའ་ཡས་་་་་
བཞུགས་པ་ལ་བདག་གི་དད་གུས་ཚད་མེད་པ་དང་ལྡན་པས་ཕྱག་བསྐོར་མང་དུ་
བྱས་ཚེ་ཐུགས་ཀ་ནས་འོད་ཟེར་དམར་པོ་ཨ་གྷི་ཁཾ་གྱི་མཚན་པ་ཅན་ཆད་དེ་བདག་
གི་སྙིང་གར་ཐིམ་པས་ཉམས་རྟོགས་འབར༔ འགགས་མེད་ལོངས་སྐུའི་སྒྲུབ་་་་་
ཐབས་ཡིད་ཡུལ་དུ་ལེགས་པར་གསལ་བར་འདུག་གོ༔ དེ་ནས་བལྟས་པས་སྟེང་
གི་ནམ་མཁར་འཇའ་ཟེར་སྣ་ལྔ་དང་འོད་ཐིག་མཐིང་གསལ་ཟླུམ་ལ་འཁྱིལ་བའི་
དབུས་སུ་ཆོས་སྐུ་ཀུན་ཏུ་བཟང་པོ་མཐིང་གསལ་གཅེར་བུ་རྒྱན་མེད་ཡུམ་ཀུན་ཏུ་
བཟང་མོ་དཀར་གསལ་འཁྲིལ་སྦྱོར་དུ་རོལ་བ་ཡེ་ཤེས་འོད་ཀྱི་ཕུང་པོ་དེ་ཉིད་་་་་་
མཐོང་བའི་ཚེ་ན་རིག་སྟོང་བསམ་གྱིས་མི་ཁྱབ་པའི་ཡེ་ཤེས་ཉམས་སུ་མྱོང་ངོ༔
འདུན་པ་དེ་རུ་བཞག་པའི་ཚེ་ཆོས་སྐུའི་ཐུགས་ཀ་ནས་འོད་ཟེར་མཐིང་ག་འཕྲོས་
ནས་རང་གི་སྙིང་གར་ཐིམ་པའི་ཚེ་རིག་པའི་རྩལ་དབང་ཐོབ༔ རིག་པ་གཅེར་་་
བྱུང་གི་གདམས་པ་ཡིད་ཡུལ་དུ་གསལ་འདུག་ཀྱང་རེ་ཞིག་གུ་ཧྱ།
དེ་ནས་ཡང་ཕྱིར་ལོག་ནས་གུ་རུ་རིན་པོ་ཆེའི་མདུན་དུ་སླེབ་མ་ཐག་ཏུ་བདག་
གིས་ཕྱག་སྐོར་མང་དུ་བྱས་ནས་གུ་རུའི་ཞབས་སྤྱི་བོར་བླངས་ནས་འདི་སྐད་་་་་
• 195 •



，
，
གསོལ་ཏོ༔ བཀའ་དྲིན་མཉམ་མེད་འགྲོ་བའི་མགོན༔ ཐུགས་རྗེ་ཆེན་པོས་་་་་
བདག་ལ་དགོངས༔ གསོལ་འདེབས་བྱིན་རླབས་མྱུར་བ་དངཿ སྨོན་ལམ་བདེན་
ཚིན་གྲུབ་པ་ཞིག༔ གནང་བའི་བཀའ་དྲིན་བདག་ལ་སྩོལ༔ ཞེས་ཞུས་ཚེ༔ གུ་
རུའི་ཞལ་འཛུམ་པ་དང་བཅས་ནས་འདི་ལྟར་གསོལ་བ་ཐོབ་ཅིག་གསུང༔ ཨེ་མ་
ཧོ༔ རྔམ་བརྗིད་སྲིན་པོ་འཚོགས་པའི་ཕོ་བྲང་ནས༔ འགྲོ་བའི་མགོན་པོ་ཨོ་རྒྱན་
ཐོད་ཕྲེང་རྩལ༔ ཐུགས་རྗེའི་འོད་ཟེར་བྱེ་བ་འགྱེད་མཛད་པའི༔ བཀའ་དྲིན་་་
མཉམ་མེད་རྗེ་ལ་གསོལ་བ་འདེབས༔ ཞེ་སྡང་རང་སར་གྲོལ་བའི་རྡོ་རྗེས་བཞད
ང་རྒྱལ་ལོག་འཁྲུལ་གཞོམ་མཛད་རཏྣ་རྩལ༔ འདོད་ཆགས་རྩད་གཅོད་པདྨ་་་་་
ཆགས་པ་བྲལ༔ ཕྲག་དོག་དྲུངས་འབྱིན་དཔལ་ལ་གསོལ་བ་འདེབས༔ གཏི་་་་
མུག་དབྱིངས་སྒྲོལ་བྷུདྡྷ་ཐོད་ཕྲེང་རྩལ༔ ཚོགས་བརྒྱད་རྣམ་དག་གུ་རུ་མཚན་་་་་
མཆོག་བརྒྱད༔ བྱིན་རླབས་འབྱུང་གནས་བདེ་ཆེན་རྒྱལ་པོའི་སྐུ༔ ཁྱད་འཕགས་
རིག་འཛིན་རྗེ་ལ་གསོལ་བ་འདེབས༔ གདུག་པ་འདུལ་མཛད་འོད་ཟེར་མཐའ་་
ཡས་སྐུ༔ ཕྲིན་ལས་ཀུན་འགྲུབ་གཏུམ་དྲག་རྒྱལ་པོ་རྩལ༔ མ་རུངས་འཇོམས་་་
མཛད་རཀྵ་ཐོད་ཕྲེང་རྩལ༔ ཐུགས་རྗེ་བསམ་མི་ཁྱབ་ལ་གསོལ་བ་འདེབས༔
ཡུལ་རྟོག་རང་གྲོལ་རིག་འཛིན་རྣམ་པ་བརྒྱད༔ ཀུན་རྟོག་རྣམ་དག་གྲུབ་ཆེན་་་་་
བརྒྱད་ཅུ་དང༔ ཡེ་ཤེས་རང་གདངས་རྗེ་འབངས་ཉི་ཤུ་ལཿ སྤྲུལ་པ་བསམ་མི་་
ཁྱབ་ལ་གསོལ་བ་འདེབས༔ བདེ་སྟོང་བསྐྱེད་མཛད་གཟུངས་མ་མཚོ་རྒྱལ་དང༔
ལྷན་སྐྱེས་ཡེ་ཤེས་རབ་སྤེལ་མནྡྷ་རཿ སྒྲུབ་པའི་དྲོད་བསྐྱེད་ཤེལ་དཀར་རྡོ་རྗེ་་་་་
མཚོ༔ མཆོག་གི་ཕོ་ཉ་གསུམ་ལ་གསོལ་བ་འདེབས༔ ལས་བྱེད་དཔའ་བོ་མཁའ་
འགྲོ་སྤྲིན་ལྟར་འཁྲིགས༔ མཆོག་ཐུན་དངོས་གྲུབ་རབ་སྤེལ་བདུད་རྩི་སྨན༔
• 196 •



༤
རྨད་བྱུང་བཀའ་གསང་དཀྱིལ་འཁོར་ཡོངས་རྫོགས་དལ༔ ཕྲིན་ལས་ལྷུན་གྲུབ་་་
མཛད་ལ་གསོལ་བ་འདེབས༔ སྐལ་ལྡན་བུ་ལ་འབྲལ་མེད་བྱིན་རླབས་ཀྱང༔
ལས་ཅན་རྣལ་འབྱོར་ཉམས་རྟོགས་ཡོན་ཏན་བསྐྱེད༔ དད་པ་ཅན་རྣམས་མཆོག་
གི་ས་ལ་སྦྱོར༔ བཀའ་དྲིན་མཉམ་མེད་རྗེ་ལ་གསོལ་བ་འདེབས༔ སྐྱེ་བ་འདི་་་
ནས་ཚེ་རབས་ཀུན་ཏུ་ཡང༔ འདུ་འབྲལ་མེད་པར་བྱིན་རླབས་རྗེས་བཟུང་ནས
ཉམས་རྟོགས་ཡོན་ཏན་གོང་ནས་གོང་འཕེལ་ཞིང༔ སྐུ་གསུམ་རྒྱལ་བའི་བཙན་་
ས་ཟིན་པར་ཤོག༔ ཅེས་གསོལ་བ་ཕུར་ཚུགས་སུ་གདབ་ན་དབང་དང་བྱིན་་་་་
རླབས་ཐོབ་པར་གདོན་མི་ཟའོ༔ དེ་ནས་སྨོན་ལམ་འདི་ཡང་བསྐྱར་བཟླས་བྱེད་
གལ་ཆེའོ༔ ཨེ་མ་ཧོ༔ འདི་ནས་ལྷོ་ནུབ་འཚམས་ཤེད་སྟེང་གི་ཆར༔ རྔ་ཡབ་་་
གླིང་ཞེས་ཟ་བྱེད་སྲིན་པོའི་ཡུལ༔ དུས་གསུམ་རྒྱལ་བའི་བྱིན་རླབས་མཛད་པ་་་
ཡིས༔ གླིང་མཆོག་ཁྱད་པར་ཅན་ལ་སྐྱེ་བར་ཤོག༔ ཟངས་མདོག་དཔལ་གྱི་རི་བོ་
ཙིཏྟའི་དབྱིབས༔ རྩ་བ་ཀླུ་རྒྱལ་འཇོག་པོའི་ཐོད་དུ་བཅིངས༔ རྐེད་པར་ལུས་་་
མེད་མཁའ་འགྲོས་ཚོགས་འཁོར་བསྐོར༔ རྩེ་མོ་ཚངས་པའི་ཡུལ་དུ་བསྙེགས་འདྲ་
བས༔ རི་རྒྱལ་ཁྱད་པར་ཅན་དེར་སྐྱེ་བར་ཤོག༔ དཔལ་གྱི་རི་བོ་འབར་བའི་རྩེ་
མོ་ན༔ ཤར་ཕྱོགས་ཤེལ་ལ་ལྷོ་ཕྱོགས་བཻ་ཌཱུརྱ༔ ནུབ་ཕྱོགས་ར་ག་བྱང་ཕྱོགས་་་་
ཨིནྡྲ་ནཱི་ནིལ༔ ཕྱི་ནང་འོད་གསལ་ཞིང་དེར་སྐྱེ་བར་ཤོག༔ གཞལ་ཡས་ཆེན་པོ་་
ཕྱོགས་བཞི་མཚམས་བརྒྱད་དང༔ གྲུ་ཆད་བར་འཁྱམས་ཐམས་ཅད་རིན་པོ་ཆེ
སྒོ་བཞི་ཚད་མེད་ཕྲིན་ལས་དབྱིབས་དང་ལྡན༔ ལྷུན་གྲུབ་གཞལ་ཡས་ཁང་དེར་
སྐྱེ་བར་ཤོག༔ རྩིག་པ་འདོད་རྣམས་ཕ་གུ་དྲྭ་བ་དང༔ དྲྭ་ཕྱེད་མདའ་ཡབ་རིན་
ཆེན་རྒྱན་རྣམས་རྫོགས༔ དྲིལ་བུ་གཡེར་ཁ་སྙན་པའི་ཆོས་སྒྲ་སྒྲོགས༔ ཕོ་བྲང་་་་
• 197 •



ཁྱད་པར་ཅན་དེར་སྐྱེ་བར་ཤོག༔ གཞལ་ཡས་ཁང་དབུས་རིན་ཆེན་ཟུར་བརྒྱད་
ཁྲི མ་ཆགས་པདྨ་ཉི་ཟླ་ཟུང་འཇུག་སྟེང༔ རྒྱལ་བ་ཀུན་དངོས་ཨོ་རྒྱན་ཡབ་་་
ཡུམ་བཞུགས༔ བཀའ་དྲིན་མཉམ་མེད་དྲུང་དུ་སྐྱེ་བར་ཤོག༔ ལོ་པཎ་རྒྱ་མཚོས་
ཆོས་ཀྱི་བགྲོ་གླེང་མཛད༔ མ་མོ་མཁའ་འགྲོས་མཆོད་པའི་སྤྲིན་ཚོགས་སྤྲོ
དཔའ་བོ་དཔའ་མོས་ལས་བྱེད་བྲོ་གར་འཁྱུག༔ སྟོན་འཁོར་དབྱེར་མེད་ཞིང་་་་་
དེར་སྐྱེ་བར་ཤོག༔ གྲུ་ཆད་གློ་འབུར་རིག་འཛིན་མཁའ་འགྲོས་གང༔ སྒོ་བཞིར་
རྒྱལ་ཆེན་སྡེ་བཞིས་བཀའ་ཉན་མཛད༔ ཞི་རྒྱས་དབང་དྲག་ཕོ་ཉ་སྤྲིན་ལྟར་་་་་་
གཏིབས༔ དག་མཉམ་དཔལ་གྱི་རི་བོར་སྐྱེ་བར་ཤོག༔ གཞལ་ཡས་ཁང་སྟེང་་་་
ལྷུན་གྲུབ་ལོངས་སྐུའི་ཞིང༔ རྣམ་དག་བཀོད་མཛེས་དྲི་བྲལ་བདེ་བ་ཅན༔ རང་
བྱུང་སངས་རྒྱས་སྣང་མཐའ་འོད་མི་འགྱུར༔ མ་ཆགས་བདེ་ལྡན་ཞིང་དེར་སྐྱེ་་་
བར་ཤོག སངས་རྒྱས་བྱང་སེམས་འཕགས་ཚོགས་རིག་པ་འཛིན༔ ཡ་མཚན་
བསམ་མི་ཁྱབ་པའི་རྣམ་རོལ་ཅན༔ དཔག་ཡས་འཆི་མེད་ཚེ་ལ་མངའ་བརྙེས་པ༔
སྣང་བ་མཐའ་ཡས་དྲུང་དུ་སྐྱེ་བར་ཤོག༔ ཡང་ཐོག་འོད་གསལ་ཡེ་ཤེས་ལྔ་ལྡན་་
ཀློང༔ འགྱུར་མེད་གྲྭ་ཟུར་བྲལ་བའི་ཐིག་ལེའི་དབུསཿ གདོད་མའི་ཡེ་གཞི་ཆོས་
སྐུ་ཀུན་ཏུ་བཟང༔ སྐྱེ་བ་མེད་པའི་ཞིང་དེར་སྐྱེ་བར་ཤོག༔ ཟག་མེད་འདུ་མ་་་
བྱས་པའི་བྱ་བ་མོ༔ ལྷུན་གྲུབ་རང་གདངས་རྒྱལ་བ་རིགས་ལྔ་དང༔ འགགས་་་
མེད་སྟོང་གསལ་ཡངས་པའི་རང་སྒྲ་སྒྲོགས༔ བློ་བྲལ་རིག་པའི་ཞིང་དེར་སྐྱེ་བར་
ཤོག༔ ཤར་ཕྱོགས་རི་བོ་གསལ་ལྡན་བྱ་བ་རུ༔ ཞེ་སྡང་རང་གྲོལ་མེ་ལོང་ཡེ་ཤེས་
སྐུ གུ་རུ་བདེ་ཆེན་རྒྱལ་པོ་སྟོན་འཁོར་བཅས༔ དགོངས་པ་དབྱེར་མེད་ཞིང་
དེར་སྐྱེ་བར་ཤོག༔ ལྷོ་ཕྱོགས་རི་བོ་འོད་ཟེར་བརྒྱ་བ་རུ༔ ང་རྒྱལ་རྣམ་དག་་་་་་
|
• 198 •



，
1
，
，
1
མཉམ་ཉིད་ཡེ་ཤེས་སྐུ གུ་རུ་ཁྱད་འཕགས་རིག་འཛིན་སྟོན་འཁོར་བཅས༔
དགོངས་པ་དབྱེར་མེད་ཞིང་དེར་སྐྱེ་བར་ཤོག༔ ནུབ་ཕྱོགས་རི་བོ་གྲུ་འཛིན་་་་་་
འབར་བ་རུ༔ འདོད་ཆགས་རྣམ་དག་སོར་རྟོག་ཡེ་ཤེས་སྐུ༔ གུ་རུ་འོད་ཟེར་་་་
མཐའ་ཡས་སྟོན་འཁོར་བཅས༔ དགོངས་པ་དབྱེར་མེད་ཞིང་དེར་སྐྱེ་བར་ཤོག༔
བྱང་ཕྱོགས་རི་བོ་འབིག་བྱེད་བྱ་བ་རུ༔ ཕྲག་དོག་རྣམ་དག་བྱ་གྲུབ་ཡེ་ཤེས་སྐུ
གུ་རུ་གཏུམ་དྲག་རྒྱལ་པོ་སྟོན་འཁོར་བཅས ༔ དགོངས་པ་དབྱེར་མེད་ཞིང་དུ་སྐྱེ་
བར་ཤོག༔ གུ་རུའི་ཐུགས་རྗེ་འོད་ཟེར་བྱེ་བ་ཕྲག སྤྲུལ་པ་རིག་འཛིན་བྱེ་བ་
ཕྲག་བརྒྱ་འཕྲུལ༔ ལས་བྱེད་སྒྲོལ་མ་བྱེ་ཕྲག་ས་ཡ་འགྱེད༔ རྣམ་འཕྲུལ་བསམ་་་
ཡས་ཞིང་དེར་སྐྱེ་བར་ཤོག༔ གདུག་པ་འདུལ་མཛད་ཐོད་ཕྲེང་རྩལ་བརྒྱད་དང༔
མཆོག་གི་རིག་འཛིན་རྡོ་རྗེ་ཁྲོ་བོ་ལོད༔ རྨད་བྱུང་རཀྵ་དབུ་འབུམ་ཧེ་རུ་ཀའི
གདུལ་བྱ་དང་པོ་ཉིད་དུ་སྐྱེ་བར་ཤོག མི་མཇེད་འཇིག་རྟེན་བྱེ་བ་ཕྲག་ས་ཡའི༔
འགྲོ་བ་རྣམས་ལ་ཆོས་ཀྱི་ཆར་ཕབ་ནས༔ ལས་ཉོན་སྒྲིབ་པ་ཀུན་བསལ་དག་པའི་
ཞིང༔ རྨད་བྱུང་གུ་རུའི་དྲུང་དུ་སྐྱེ་བར་ཤོག༔ བདག་ལ་བཟང་ངན་ལས་ཀྱི་་་༌་
འབྲེལ་ཚད་ཀུན༔ རྣམ་སྨིན་བག་ཆགས་དྲི་མ་རྣམ་དག་ནས༔ ཚོམ་བུ་གཅིག་ཏུ་
དཔལ་རི་པདྨའི་དྲུང འདུས་པ་དང་པོའི་འཁོར་དུ་སྐྱེ་བར་ཤོག༔ འདིས་་་་་
མཚོན་དུས་གསུམ་བསགས་པའི་དགེ་རྩ་ཀུན༔ མ་གྱུར་འགྲོ་བ་ཡོངས་ལ་བསྔོ་་་
བར་བགྱི༔ ལས་ཉོན་གཟུང་འཛིན་མདུད་པ་རབ་གྲོལ་ནས༔ ཀུན་མཁྱེན་ཡེ་་་
ཤེས་མགོན་པོའི་ས་ཐོབ་ཤོག༔ ཅེས་སྨོན་ལམ་རྣམ་དག་སུ་བྱེད་ན་ཚེ་ཆོས་མཐར་
ཕྱིན་དོན་གཉིས་ལྷུན་གྱིས་གྲུབ་པོ་སྙིང་གི་བུ་གསུངས་སོ༔ དེ་ནས་གུ་རུ་རིན་པོ་
ཆེའི་ཕྱི་ནང་གསང་བའི་སྒྲུབ་སྐོར་ཉི་ཤུ་རྩ་ལྔ་གཅེས་ནོར་གྱི་ཚུལ་དུ་གནང་ངོ༔
：
，
• 199 •



བདག་ལ་ཞག་བདུན་གྱི་སྣང་ཉམས་མཆེད་དོ༔ ད་ནི་འབྱོན་པར་རིགས་སོ་ལས་
ལྡན་མཆོག་གི་བུ༔ ཞེས་གསུངས་སོ༔ དེ་ནས་བདག་ཀྱང་འབྲལ་མི་ཕོད་པའི་་་
དགའ་སྤྲོ་ཕྱིར་མི་ལྡོག་པའི་དད་པ་ཡོན་ཏན་དྲན་པའི་མོས་གུས་བཀའ་དྲིན་ཆེ་་་
བའི་འདུན་པ༔ མི་ཕྱེད་པའི་ཡིད་ཆེས་བྱུང་ནས་ལུས་བ་སྤུ་གཟེང༔ མིག་མཆི་
མ་འདྲིལ༔ སེམས་སྐྱོ་ཤེས་ཚད་མེད་པ་དང་ལྡན་པས་གུ་རུ་རིན་པོ་ཆེ་ལ་ཕྱག་་་
དང་བསྐོར་བ་མང་དུ་བྱས་ནས་ལྷག་ཚེ༔ བུ་ཁྱོད་དད་པ་མོས་གུས་དང་ལྡན་་་་་
པས་འདུ་འབྲལ་སྤུ་ཙམ་མེད༔ སྐབས་དང་སྐབས་སུ་ཞལ་གཟིགས་ལུང་བསྟན་་
བྱེད་ལ་བྱིན་གྱིས་བརླབ་པོ་འགྲོ་བའི་དོན་རྒྱ་ཆེན་པོ་མཛད་པའི་ཕྱིར་དུ་ད་་་་་་་་
གཤེགས་པར་འཚལ༔ ཞེས་གསུངས་སོ་ལོ་པཎ་རིག་འཛིན་རྒྱ་མཚོས་རོལ་མོའི་་
སྒྲ་བསམ་གྱིས་མི་ཁྱབ་པ་བསྒྲགས་སོ༔ དེ་ནས་ཡེ་ཤེས་ཀྱི་ཌཱཀྐི་དང་བདག་ཉིད་་
ཕྱིར་ལྡོག་ནས་ཕྱིན་ཚེ་ཤར་ཕྱོགས་གུ་རུ་བདེ་ཆེན་རྒྱལ་པོའི་དྲུང་དུ་སླེབ་ཚེ་བདག་
གིས་ཕྱག་དང་བསྐོར་བ་མང་དུ་བྱས་ཚེ་གུ་རུའི་ཞལ་ནས༔ ཀྱི་ཧོ༔ ལས་ལྡན་་་
ཁྱེའུ་ཆུང་ལོ་ཙཱ༔ བུ་མཆོག་ནུས་ལྡན་རྡོ་རྗེ༔ དད་མོས་ཡོན་ཏན་ལྡན་པ༔ ཁྱོད་
ལ་གདམས་པ་ཟབ་མོ༔ ཡིད་བཞིན་ནོར་བུ་ལྟ་བུའི༔ མན་ངག་སྟེར་རོ་ཟུངས་་
ཤིག༔ སྣོད་ལྡན་ཀུན་བཟང་བྱུང་ཚེ༔ གཏན་ཕོབ་ལེགས་པར་སྤྲོད་དང༔ འགྲོ་
དོན་ཉི་ལྟར་གསལ་ལོ༔ མ་བརྗེད་འདུས་པ་རྩལ་ལགས༔ ཅེས་གསུངས་ནས་་་་་
འོད་གསལ་ཐིག་ལེའི་རྒྱུད་སངས་རྒྱས་ལག་འཆང་གི་གདམས་པ་གནང་ངོ༔ དེ་
ནས་ཡང་ཕྱིན་ཚེ་ལྷོ་ཕྱོགས་གུ་རུ་ཁྱད་འཕགས་རིག་འཛིན་གྱི་དྲུང་དུ་སླེབ་ཚེ་་་་་
བདག་གིས་ཕྱག་མང་དུ་འཚལ་ལ་མཎྜལ་ཕུལ་བའི་དུས་སུ་གུ་རུའི་ཞལ་ནས༔ ཀྱི་
ཧོ༔ མོས་གུས་དམ་ཚིག་ལྡན་པ༔ རིགས་མཆོག་ནུས་ལྡན་རྡོ་རྗེ༔ ལྷུན་གྲུབ་་་
• 200 •



-
-
།
ཡོན་ཏན་ལྡན་པ༔ གུས་པའི་སྙན་མཆོག་གསོན་དང༔ ཁྱོད་ལ་ཡང་གསང་་་་་་
གདམས་པ༔ མན་ངག་སྙིང་ཕྱུང་སྟེར་གྱི༔ ཡིད་ལ་བཟུང་ནས་གསང་རྒྱ
སྣོད་ལྡན་རིག་པའི་མིང་ལ གཏན་དབོབ་ལེགས་པར་སྟོན་དང༔ སྣོད་ལྡན་་་་་
བཅུ་གསུམ་དག་གིས༔ གྲུབ་འབྲས་མངོན་དུ་གྱུར་རོ༔ ལས་ལྡན་མང་པོར་ཕན་
ཐོག༔ ཅེས་གསུངས་ནས་ཉིད་ཀྱི་སྒྲུབ་ཐབས་དབང་ལུང་མན་ངག་བཅས་གནང་
བྱུང་ངོ༔ དེ་ནས་ཡང་ཕྱིན་ཚེ་ནུབ་ཕྱོགས་གུ་རུ་འོད་ཟེར་མཐའ་ཡས་ཀྱི་དྲུང་དུ་
སླེབ་ཚེ་བདག་གི་ཕྱག་དང་མཎྜལ་ཡིད་སྤྲུལ་གྱིས་མཆོད་པ་ཕུལ་སྐབས་གུ་རུའི་་་་
ཞལ་ནས༔ ཀྱེ་ཧོ༔ བརྩོན་འགྲུས་མོས་གུས་ཆེ་བ༔ ཡོན་ཏན་བློ་གྲོས་ཟབ་མོ
གྲུབ་མཆོག་ནུས་ལྡན་འདུས་རྩལ༔ དད་མོས་དྲག་པོའི་གསོན་དང༔ སྙིང་གི་་་
ཡང་བཅུད་ཟབ་མོ༔ གདམས་པ་ཐུགས་ཀྱི་ཐིག་ལེ༔ ཁྱོད་ལ་གཏད་དོ་ཟུངས་་་་
ཤིག ད་དུང་སྤེལ་བའི་དུས་མིན༔ རིག་བཟང་མང་གའི་མཚན་ལ༔ སྦྱིན་་་་་
དང་གྲུབ་འབྲས་མངོན་གྱུར༔ སྐལ་བཟང་མང་པོར་ཕན་ཐོག༔ ཅེས་གསུངས་་
ནས་ཉིད་ཀྱི་སྒྲུབ་ཐབས་དབང་ལུང་མན་ངག་བཅས་གནང་བྱུང་ངོ༔ དེ་ནས་་་་
ཡང་ཕྱིན་ཚེ་བྱང་ཕྱོགས་གུ་རུ་གཏུམ་དྲག་རྒྱལ་པོའི་དྲུང་དུ་སླེབ་ཚེ་ཕྱག་དང་་་་
བསྐོར་བ་མཎྜལ་རྒྱ་ཆེན་པོ་ཕུལ་དུས་གུ་རུའི་ཞལ་ནས༔ ཀྱེ་ཧོ༔ དད་བརྩོན་བློ་
གསལ་མོས་ལྡན༔ མཆོག་གི་རིག་འཛིན་དམ་པ༔ དཔའ་བོ་ནུས་ལྡན་འདུས་་་
རྩལ༔ ལེགས་པར་གསོན་ལ་བཞུགས་དང༔ ཡང་གསང་མན་ངག་ཟབ་མོ༔
སྙིང་དང་འདྲ་བའི་ཆོས་སྐོར༔ རིག་པའི་ཀློང་དུ་སྦྲུམ་ལ༔ ད་ལྟ་སྤེལ་བའི་དུས་
མིན༔ སློབ་བུ་ཕ་ལའི་མིང་ཅན༔ བྱུང་ཚེ་གཏོད་ལ་ངེས་མེད༔ སྒྲུབ་ཚིག་ཟིན་
ན་གྲུབ་འབྲས༔ མངོན་གྱུར་ཐེ་ཚོམ་མེད་དོ༔ ཅེས་གསུངས་ནས་རྩ་རླུང་བདེ་
• 201 •



T
，
སྟོང་རང་འབར༔ འཁྲུལ་འཁོར་གར་གྱི་རྣམ་འགྱུར༔ རྫོགས་ཆེན་རིག་པ་རང་
ཤར༔ སྤྱོད་པ་བོགས་འདོན་ཟབ་མོ་རྣམས་བདག་ལ་བཀའ་ཁྲིད་མན་ངག་་་་་
བཅས་གནང་བྱུང་ངོ༔ འདི་དུས་ཕྱོགས་བཅུ་ནས་རོལ་མོ་སྣ་ཚོགས་ཀྱི་སྒྲ་གྲགས་
སོང་ངོ༔ དེ་ནས་ཡེ་ཤེས་ཀྱི་ཌཱཀྐི་དང་བདག་གཉིས་ཕྱིར་ལྡོག་ནས་འོང་བའི་་་༌་་
སྐབས་སུ་སྲིན་ཡུལ་བརྒལ་འཚམས་སུ་འཇའ་འོད་ཐིག་ལེས་བརྒྱན་པའི་བྲག་བ་་་
གམ་མཐོ་ལ་འཇམ་པའི་རྩེ་ངོས་སུ་དྲང་སྲོང་བཅུ་གསུམ་བཞུགས་པ་མཐོང་ཚེ་་་་
བདག་གི་ཞུས་པ་འདི་རྣམས་སུ་ཡིན་ཅི་མཛད་པ་རེད་ཡེ་ཤེས་ཀྱི་ཊཱ་ཀི་ལགས
ཞུས་ཚེ་ལན་གསུང་པ ཨ་ཧོ༔ རིག་མཆོག་ནུས་ལྡན་རྡོ་རྗེ༔ ལེགས་པར་་་་་
བདག་ལ་གསོན་དང༔ ཁྱེད་ནི་ལས་འཕྲོ་ཕུན་ཚོགསཿ ཡོན་ཏན་དུས་ལ་བབ་་་
པསཿ དག་སྣང་བསམ་མི་ཁྱབ་པ༔ ཤར་བ་ངོ་མཚར་ཆེ་ལགས༔ ཕྱི་ལྟར་རིག་
འཛིན་རྒྱ་མཚོ ནང་ལྟར་དྲང་སྲོང་བཀོད་པ༔ གསང་བ་བྱང་སེམས་རོལ་བའི
རྣམ་པར་ཤར་བ་ཡིན་ནོ༔ དྲང་སྲོང་འོད་ཟེར་གོ་ཆ༔ དྲང་སྲོང་བདེ་བའི་་་་་་
དབང་ཕྱུག དྲང་སྲོང་འཛིན་པ་རང་གྲོལ༔ དྲང་སྲོང་ཉི་མའི་སྙིང་པོ༔ དྲང་
སྲོང་སྟོང་ཆེན་མཐའ་ཡས༔ དྲང་སྲོང་བློ་གྲོས་བཟང་པོ༔ དྲང་སྲོང་འཇམ་་་་
དཔལ་གཞོན་ནུ༔ དྲང་སྲོང་པདྨ་དྲི་མེད༔ དྲང་སྲོང་མུན་སེལ་མདོག་ནག
དྲང་སྲོང་མཐུ་དཔལ་སྟོབས་འབར༔ དྲང་སྲོང་གསེར་འདབས་ཡན་པ༔ དྲང་་
སྲོང་ལག་ན་རྡོ་རྗེ དྲང་སྲོང་འཁོར་ལོ་ཆེན་པོ༔ འགྲོ་དོན་བརྟུལ་ཞུགས་མཛད་
ནས༔ བཞུགས་པ་ཡིན་ནོ་ཨེ་མ༔ ཅེས་གསུངས་སོ༔ དེ་དག་ལ་བདག་གིས་གླུ་
དབྱངས་སྙན་པའི་ཚིག་གིས༔ ཨེ་མ༔ ཐུགས་རྗེ་ལྡན་པའི་དྲང་སྲོང༔ ཁྱེད་་་་་
ཅག་བདག་ལ་གསོན་དང༔ བསྟན་འགྲོའི་དོན་ཆེན་མཛད་ན༔ འཇིག་རྟེན་་་་་
• 202 •



ཕན་བདེ་སྤེལ་བའི ཚིག་ཉུང་དོན་ཆེན་འདུས་པའི༔ མན་ངག་གསུང་བར་ཞུ་
ལེགས༔ ཞེས་ཞུས་ཚེ་དེ་དག་གིས་མགྲིན་གཅིག་ཏུ་འདི་སྐད་གསུངས་སོ༔ ཨ་་་
ཧོ༔ རིགས་མཆོག་ཡིད་བཞིན་ནོར་བུ༔ ཚུར་གསོན་བདག་གི་ངག་ལ༔ ཅུང་་་
ཟད་སྙོམས་ལ་ཉོན་ལགས༔ འདིར་སྣང་འཁོར་བའི་ཆོས་ལ༔ ཞེན་འཛིན་་་་་
དྲུངས་ནས་འབྱིན་དགོས༔ འགྲོ་ཁམས་ཕ་མའི་ཚོགས་ལ༔ བྱམས་བརྩེའི་རྗེས་་
བཟུང་གལ་ཆེ༔ ཉོན་མོངས་གཡོ་འཁྲུགས་མང་པོ༔ ཞེན་མེད་རང་སར་གཅོད་
དགོས༔ སྔོན་སྦྱངས་ལས་འཕྲོ་སད་དུས༔ གཞན་ལ་འདོམ་སྔ་མ་བྱེད༔ ཟབ་་
གཏེར་ཀློང་རྒྱ་གྲོལ་སྐབས༔ སྣོད་མིན་ལག་ཏུ་མ་ཤོར༔ གཞན་ཕན་དོན་གཉེར་
བརྟུལ་ཞུགསཿ བྱང་སེམས་ཡིན་ན་གལ་ཆེ༔ གང་སྣང་དག་པའི་རང་བཞིན༔
སྐྱོན་མཚང་ལོག་ལྟ་མ་བྱེད༔ གང་ཤར་ཡེ་ཤེས་རོལ་པ༔ རྩོལ་གྲུབ་སྤང་བླང་མི་
འཚལ༔ མ་རིག་རྒོལ་བ་བྱུང་ཡང༔ སྙིང་རྗེས་རང་སར་གྲོལ་དགོས༔ འཁོར་་་
འདས་རིག་པ་རྗེན་པརཿ རྟོགས་ན་སངས་རྒྱས་འགྲུབ་ཡ༔ ཅེས་གསུངས་སོ༔
སྐབས་འདིར་དྲིས་ལན་ཤེལ་དཀར་ཕྲེང་བ་རིན་པོ་ཆེའི་དོ་ཤལ་ཞེས་བྱ་བ་ཡོད་་་
ཀྱང་སློབ་བུ་བྷནྡྷའི་མིང་ཅན་བྱུང་ཚེ་བཀྲོལ་དགོས་དེ་བར་གུ་ཧྱ༔ དེ་ནས་ཕར་
ཨོ་རྒྱན་མཁའ་འགྲོའི་འདུ་བ་ལ་གཟིགས་པའི་ཚེ་རྒྱ་མཚོ་བར་ཁྱམས་སུ་མདངས་་
ལྡན་དྲི་མེད་དྷ་ན་ཀོ་ཥའི་དྭངས་མཚོ་བསིལ་བ་འཇམ་པ་ཞིམ་པ་སོགས་ཡན་ལག་
བརྒྱད་ལྡན་དྲི་བསུང་སྣ་ཚོགས་འཐུལ་བ་ཁ་ཁྱེར་ཆེ་ལ་དཔང་རྔམས་མཐོ་བ་དེ་ཡི་
དབུས་སུ་ཨོ་རྒྱན་མཁའ་འགྲོའི་བླ་ཤིང་རིན་པོ་ཆེའི་སྤུད་པ་གསེར་གྱི་དྲིལ་གཡེར་
ལས་སྟོང་ཉིད་ཆོས་ཀྱི་རང་སྒྲ་སྒྲོགས་པ༔ དེ་རུ་འཇའ་ཟེར་སྣ་ཚོགས་པའི་དྲྭ་བ་
མིག་མང་རིས་སུ་བཀྲ་བ༔ མཁའ་འགྲོ་ཉི་རྡུལ་འཁྲིགས་པ་ལྟ་བུའི་བྲོ་གར་བྱེད་་་
• 203 •



ཅིང་གསང་བའི་བརྡ་སྐད་ཨེ་ཨ་ར་ལི་ས་མ་ཡ་ཧཱིང་ཧྲིང་ཛྷཱ་ན་ཕོ་སོགས་བརྗོད་་་
ནས་བཞུགས་པ་མཐོང་ངོ༔
དེ་ནས་ཡང་ཕྱིན་ཚེ་བྱང་ཕྱོགས་སིདྡྷི་ཡ་ནའི་གྲོང་ཁྱེར་བདེ་དགའ་བསམ་མི་་
ཁྱབ་པའི་ཡོན་ཏན་དང་ལྡན་པས་དེ་རུ་མཁའ་འགྲོ་བསམ་གྱིས་མི་ཁྱབ་པའི་བདེ་
སྟོང་སྤྲོས་མཐའ་དང་བྲལ་བའི་དོན་སྤྱོད་ནས་བཞུགས་སོ༔ དེ་དག་གི་ནང་ནས་
མཁའ་འགྲོ་ཤིན་ཏུ་མཛེས་མ་ཞིག་ན་རེ༔ ནིརླུ་རཿ མི་མེད་མཁའ་འགྲོའི་གླིང་
ན༔ བདེ་སྐྱིད་ངོ་མཚར་ཆེའོ༔ དགའ་སྟོང་ཉམས་ལ་སྤྱོད་ནས༔ བཟའ་བཏུང་
རེ་བ་མི་དགོས༔ སྡུག་བསྔལ་མིང་ཙམ་མ་མཆིས༔ སྐྱིད་པ་ངེད་ཚོའི་འཚོགས་་་་
གྲལ༔ ཆོས་བརྒྱད་འདུ་འཛིའི་དབེན་ཅིང༔ ཉམས་རྟོགས་ཡོན་ཏན་འབར་་་་་་
ཡོ༔ བདེ་དྲོད་གཏུམ་མོའི་སྦར་བའི༔ གོས་ཀྱི་སྲེད་པ་ཆོད་སོང༔ ཐབས་་་་
མཆོག་དཔའ་བོ་ཁྱོད་ལ༔ རེ་བའི་འདུན་མ་ཤོར་སོངཿ བདེ་སྟོང་བདུད་རྩི་སྟེར་
བས༔ སྐུ་དྲིན་མཆིས་སམ་མ་མཆིས གྲུབ་མཆོག་ནུས་ལྡན་རྡོ་རྗེ༔ ཐུགས་ལ་
འཇོགས་པར་ཞུ་འཚལ༔ ཞེས་ཞུས་ཟེར༔ དེའི་ལན་དུ་བདག་གིས་སྨྲས་པ༔
ཨ་ཧོ༔ ང་དཔའ་བོ་ནུས་ལྡན་རྡོ་རྗེའི༔ གནས་བདེ་ཆེན་འཁོར་ལོའི་དྲུང་ན
ཐབས་འགྱུར་མེད་ཐིག་ལེ་བཞུགས་ཡོད༔ ཁྱོད་སྤྱོད་འདོད་ཡོད་ན་མཁའ་འགྲོ
དོན་དགའ་བཞིའི་ཡེ་ཤེས་སྟེར་སླ༔ བཅུད་འཇོག་སྣོད་ཡོད་དམ་ཨ་རེད
བརྗོད་ལས་འདས་འོད་གསལ་བཅུ་དྲུག༔ དཔའ་བཟོད་པའི་གོ་ཆ་ཡོད་དམ
རྩ་བདེ་ཆེན་ལོངས་སྤྱོད་སྤྲུལ་འཁོར༔ ཧཾ་སྦར་བའི་གཏུམ་མོ་བཞུགས་ཡོད
བཀྲག་ཐུབ་པའི་ཡོན་ཏན་ཡོད་ལ༔ འབར་རྡོ་རྗེ་རྒྱས་པའི་ཡོན་ཏན༔ བཅུད་་་
རོལ་པའི་ཊཱཀྐི་སུ་ཁའི༔ རྩ་ཡན་ལག་བརྒྱད་ལྡན་ཡོད་དམ༔ དད་མོས་ལྡན་་་་་
• 204 •



མཁའ་འགྲོ་རྒྱ་མཚོ༔ ཚིག་ཐུགས་ལ་འཇོག་པའི་བཀའ་དྲིན་སྩོལ༔ ཞེས་སྨྲས་ཚེ་
དེ་ན་རེ༔ ཨ་ཧཾ་ཡེ༔ ངེད་མི་མིན་མཁའ་འགྲོའི་ཚོགས་ཀྱི༔ ལྷ་ཁྱེད་ལ་མོ་་་་
གུས་བཞག་ན༔ ཐབས་བདེ་སྟོང་འགྱུར་མེད་བདུད་རྩི༔ གནས་ཆོག་ཚེ་སྤྱོད་་་་
འདོད་ཨེ་མ༔ དོན་དགའ་བ་བཞི་ཡི་ཡེ་ཤེས༔ དཔལ་གནང་ཐོབ་བྲལ་བའི་རྩོལ་
ན༔ བཅུད་གཏམ་སྣོད་འོད་གསལ་བུམ་ཡོད༔ དཔལ་བཅུ་དྲུག་ཕྱེད་ཕྱེད་ཐིག་
ལེ ལུས་རྩ་ཁམས་དཔའ་བོ་དཔའ་མོ༔ མཆོད་གྱུར་ན་འོད་གསལ་རབ་འབར༔
དེ་དགའ་སྤྲོའི་ཤུགས་ཀྱི་བཟོད་སྤྱོད༔ རྩ་སྤྲུལ་པའི་འཁོར་ལོའི་དྲུང་ན༔ མ་་་་་
གཏུམ་མོ་ངེད་ལ་ཡོད་ཀྱིས༔ ཧཾ་དཔའ་བོ་ཁྱེད་ལ་བཞུགས་ན༔ དེང་བཞུ་བཏུལ་
བྱས་ན་བཀྲག་འབར༔ དཔལ་འགྱུར་མེད་རང་བྱུང་རྡོ་རྗེ༔ བཅུད་ལེན་པ་་་་
པདྨའི་སྣོད་བཟང༔ འགུགས་ལྕགས་ཀྱུ་ཌཱཀྐི་སུ་ཁའི༔ རྩ་མཚན་ཉིད་བཞི་ལྡན་
ཡོད་པཿ འདི་ལྟོ་སྦྱོར་བྱེད་ན་སྤྲོ་ལགས༔ ཁྱེད་ཐུགས་ལ་དེ་ལྟར་འཇོག་འཚལ༔
ཅེས་གསུང་ཚེ་བདག་རྟ་མཆོག་རོལ་བའི་ལྷ་རུ་གསལ་བ་དང་མཁའ་གསང་རྡོ་རྗེ་
རུ་གསལ་ཐབས་དེ་ལ་བརྟེན་ནས་བདེ་བ་ཆེན་པོའི་ཡེ་ཤེས་མངོན་དུ་བྱེད་པས་་་་
འདུན་པ་གསུམ་བཞག་པ་དང༔ མཁའ་འགྲོ་རྡོ་རྗེ་ཕག་མོ་རུ་གསལ་བ་དང་་་་་་
མཁའ་གསང་པདྨ་འབར་བ་དང་ཐབས་མཆོག་དེ་ལ་བརྟེན་ནས་བདེ་སྟོང་སྤྲོས་པ་
དང་བྲལ་བའི་ཡེ་ཤེས་མངོན་དུ་བྱེད་པས་འདུན་པ་གསུམ་བཞག་པའི་ས་མ་ཡ་ཧོ༔
ཅེས་བསྐུལ་ས་མ་ཡ་སྣུམ༔ ཞེས་ལན་སྦྱིན་ཨ་ནུ་ར་གྷོ་ཧཾ༔ ཞེས་ཆགས་པ་ཆེན་་་
པོས་བསྐུལ༔ ཨ་ནུ་ར་ག་ཡ་མྱེ༔ ཞེས་ཆགས་པ་ཆེན་པོས་རྒྱས་གདབ༔ ཛ་ཧཱུྃ་་
བཻ་ཧོ༔ ཞེས་ཕྱག་རྒྱ་བཞི་བསྣོལ༔ བྷོ་དྷི་ཙིཏྟ་སྤ་ར་ཎ་ཕཊ༔ ཅེས་བདུད་རྩི་་་་
བྱང་ཆུབ་སེམས་ཀྱི་འཕྲོ་འདུ་མཁའ་ཁྱབ་ཏུ་སྤེལ་ལ་དོན་གཉིས་བྱས༔ བྷོ་དྷི་ཙིཏྟ་
• 205 •



སཾ་ཧ་ར་ཎ་ཧཱུྃ༔ ཅེས་རོལ་པ་ཆེན་པོའི་བདེ་སྟོང་དགའ་བ་བཅུ་དྲུག་གི་ཡོན་ཏན་
བསམ་གྱིས་མི་ཁྱབ་པ་འཆར་ནས་ཌཱཀྐིའི་ཚོགས་རྣམས་དགྱེས་པ་བསྐང་ངོ༔
དེའི་སྐབས་སུ་སྦྱོར་སྒྲོལ་གསང་བའི་གནད་མཆོག་ཞུས་ལེན་ཡོད་ཀྱང་རེ་ཞིག་ལ་་
གུ་ཧྱ༔ དེ་ནས་ཚུར་འོང་དུས་རྒྱ་གར་གྱི་ཡུལ་དུ་ཐོན་སྐབས་ཤ་ཟ་མཁའ་འགྲོ་་་
མང་པོའི་འདུ་ཚོགས་བྱེད་ནས་གཞོན་ནུ་མང་པོ་བསད་ནས་ཚོགས་འཁོར་བྱེད་་་
ཀྱིན་འདུག བདག་གི་དེ་དག་ལ་སྨྲས་པ༔ ཨ་ཧོ༔ སྐྱེ་འགྲོ་སེམས་ཅན་རྣམས་
ཀུན༔ ཕ་མའི་རང་བཞིན་ཡིན་ན༔ གསོད་གཅོད་བྱེད་པ་ཤ་ཚ༔ སྙིང་རྗེ་མེད་
པ་ག་ཆད༔ ཕྱིན་ཆད་དེ་ལྟར་མ་བྱེད༔ སེམས་ལ་ཟུངས་ཤིག་ཌཱཀྐི༔ ཞེས་སྨྲས་
ཚེ་དེ་དག་གིས་མགྲིན་གཅིག་ཏུ༔ དྷི་བམ་ཡེ༔ སེམས་ཅན་སྤྱོད་པ་རྩུབ་མོ
སྲིན་པོ་ལས་ག་ཁོ་ན༔ སྡིག་ལ་ཁོལ་མོ་ཡུག་སྤྱོད༔ སྣ་ཚོགས་ལེགས་ཉེས་གསལ་
བའི༔ བཀའ་ཆད་བསྟན་པ་ཙམ་དུ༔ སྒྲོལ་བའི་ལས་ཀ་བྱས་ཡ༔ སྨྲ་རྒྱུ་མང་པོ་
འདུག་པའི༔ ཁྱེའུ་ཆུང་བ་ཁྱོད་གསོན་དང༔ ཞིང་བཅུ་ཚང་བའི་དགྲ་བོ༔ སྐུ་
དགྲ་རྣམ་ལྔར་གྱུར་པ༔ ཉམས་པ་བདུན་ལྡན་སྡེ་ཚན༔ བསྒྲལ་བ་དམ་ཚིག་མིན་
ནམ ངེད་ཅག་སྤྱོད་པ་རྩུབ་ཀྱང༔ བསམ་པ་དམ་ཚིག་དག་གོ འདི་བས་་་་
དཀོར་ལ་གཡེང་ན༔ ཉེས་སྒྲིབ་ཚད་མེད་མཆིས་སོ༔ འཇིག་རྟེན་ཆོས་བརྒྱད་་་་
སྤྱོད་དང༔ སྡུག་བསྔལ་མང་པོ་ཐེབ་ཡ༔ ཞེས་ཟེར་བ་ལ་བདག་གིས་ལན་སྨྲས་་
པ ཨ་རེ༔ ཤ་ཟ་འདྲེ་མོའི་སྡེ་ཚོགས༔ ཁྱོ་ཡི་ཤ་ལ་ཟ་ཞིང༔ རང་རྒྱུད་བྱིས་
སྲོག་གཅོད་ན༔ དེ་ཡང་དམ་ཚིག་རེད་དམ༔ དམ་མེད་གཞན་སྲོག་གཅོད་ལ
འུར་རྒྱུག་སྣ་ཚོགས་བྱེད་ནས༔ སྤྱོད་པ་རྩུབ་མོ་བྱེད་པ༔ དམ་ཚིག་དག་པ་རེད་
དམ༔ ཞེས་སྨྲས་ཚེ་དུས་སུ་ལན་དུ་འདི་སྐད་གྱེར༔ དྷི་ར་ཧེ༔ སྨྲ་མཁས་ནུས་་
• 206 •



，
ལྡན་རྡོ་རྗེ ཕ་མ་ཤ་ལ་རོལ་ན༔ ཁྱོ་ཡི་ཤ་དང་འདྲ་མཚུངས༔ ཐར་བའི་ལམ་
སྲོག་གཅོད་ན༔ ངར་འཛིན་དམ་ཚིག་རེད་དམ༔ དམ་མེད་དཀོར་ཁ་གྲོང་ཆོག
ཉེས་པ་ཤིན་ཏུ་ལྕི་ཡ༔ སྤྱོད་པ་ཉོན་མོངས་མང་ན༔ སྔགས་ཀྱི་དམ་ཚིག་ཡིན་་་་
ནམ༔ ཞེས་ཟེར་རོ༔ དེ་དུས་ཡེ་ཤེས་ཀྱི་ཌཱཀྐི་མ་དེས་སྨྲས་པ༔ ཀ་ཊཾ་ཧི་ར་ཝེ
བུད་མེད་ཤ་ཟའི་སྡེ་ཚོགས༔ མགོ་འཕང་རབ་ཏུ་མ་མཐོ༔ དེང་སང་སྙིགས་མའི་
དུས་སུ༔ ཁྱེད་ཅག་དམ་ཚིག་གནད་ལ༔ ཅུང་ཟད་རལ་ནས་ཡོད་དོ༔ ངེད་་་
ཅག་དབྱིངས་ན་བཞུགས་ཀྱང༔ བཀའ་ཆད་ཐོག་ལྟར་འབེབས་སོ ཁྱོད་དང་་
བུ་ཕྲུག་མཛའ་བཤེས༔ ཀུན་ལ་འཚེ་བར་མ་བྱེད༔ བན་བཙུན་སྔགས་སྐྱེས་་་་་
ཡོངས་དང མི་སྐྱ་ཕོ་མོ་ཐམས་ཅད༔ བྱམས་དང་བརྩེ་བས་སྐྱོངས་དགོས
དམ་ཚིག་གནད་ལ་མ་འདའ༔ ཕྱི་རོལ་ཀླ་ཀློ་མང་པོ༔ རྒྱུ་དང་བོན་ནག་ཚོགས་
རྣམས༔ ཁྱེད་ཅག་རྣམས་ལ་གཏད་དོ༔ བསྒྲལ་བའི་དྭངས་མ་མཆིས་ན༔ རྡོ་
རྗེ་ཕག་མོར་ཕུལ་དགོས༔ ས་མ་ཡ་ལས་མ་འདའ༔ ཅེས་གསུངས་ཚེ༔ ཤ་ཟའི་
ཚོགས་ཀྱི་ཨེ་མ་ཧོ་ས་མ་ཡ་ན་ར་ཀཎ༔ ཟེར་ནས་ཁས་བླངས་མནའ་བོར་རོ
བདག་ལ་ཡང་ཐམས་ཅད་ཀུན་གྱིས་བཟོད་པར་གསོལ་ལོ༔ ཟེར་ནས་ཕུག་་་་་
བསྐོར་མང་དུ་བྱས་ལ་འདུད་པའི་རྣམ་འགྱུར་མང་པོ་མཛད་བྱུང་ངོ༔
ཡང་ཕྱིན་ནས་རྒྱ་གར་རྩེ་ཕྲུག་སྒང་ཞེས་བྱ་བ་ན་བྱིས་པ་ལོ་བཅུ་དྲུག་ལོན་པ་
ཞིག་ཕྱི་རོལ་པའི་ཆོས་ལ་སྐྱོ་བ་སྐྱེས་ནས་སྐྱབས་འགྲོའི་བཟླས་པ་བྱས་ནས་སྡོད་་་་
པའི་རྨི་ལམ་ངོར་ང་ཉིད་སྔོན་གྱི་བླ་མར་གྱུར་པའི་རྟེན་འབྲེལ་ཡོད་པ་ངོ་སྤྲོད་འདི་
ལྟར་བྱས་སོ༔ ཨ་ཧོ༔ ང་ངོ་ཁྱེད་ཀྱིས་ཤེས་སམ་ཅི ཁྱོད་ནི་ཚོགས་སྨོན་ལས་་
འཕྲོ་ལྡན༔ དགེ་བཙུན་བསམ་འགྲུབ་སྐྱེ་བར་ཤེས༔ དད་གུས་མོས་པས་ཚུར་་་་་
ཅ ་
་་
207 •



གསོན་དང༔ འཁོར་འདས་ཆོས་རྣམས་ཐམས་ཅད་ཀུན༔ གཞི་མེད་རྩ་བྲལ་་་་
སྟོང་པ་ཉིད༔ སྨྲ་བསམ་བརྗོད་པ་ཀུན་དང་བྲལ༔ སྣང་བའི་ཆོས་རྣམས་སྟོང་པ་
སྟེ༔ རྟོག་པའི་བཏགས་ཙམ་གཞལ་ན་མཐོང༔ ཕུང་ཁམས་སྐྱེ་མཆེད་དགག་་་་
གཞི་དབེན༔ འཁྲུལ་བའི་རྩ་བ་བདག་འཛིན་སྟོང༔ མེད་ལ་ཡོད་སྣང་མིག་ཡོར་
བཞིན༔ མདོར་ན་གཟུང་དང་འཛིན་པ་ཀུན༔ བརྡལ་ཁྱབ་དེ་བཞིན་ཉིད་དུ་་་་
བལྟ༔ སྔར་འདས་རྟོག་པའི་རྗེས་མི་གཅོད༔ མ་འོང་བ་ཡི་མདུན་མི་བསུ ད་
ལྟའི་རྟོག་པ་རྐྱེན་དང་བྲལ༔ ཤེས་རིག་རྩེ་མོ་བྱུང་རྒྱལ་ཉིད༔ མངོན་བྱུང་རྗེན་་
ནེ་ལྷུག་པར་བཞག༔ འཁྲུལ་རྗེས་མི་འབྲང་སངས་ངེར་གནས༔ འཛིན་པའི་མི་
བསྲེ་ཀློད་དེ་བརྡལ༔ མཉམ་རྗེས་ཀུན་ཏུ་རྩོལ་མེད་སྐྱོངས༔ རྗེས་ཐོབ་སྤྱོད་པ་་་
བོགས་འདོན་བསླབ༔ བྱམས་དང་སྙིང་རྗེ་བྱང་སེམས་བསྒོམ༔ དྲན་དང་ཤེས་་
བཞིན་བག་ཡོད་གཟབ༔ འདིར་སྣང་མཆིལ་མའི་ཐལ་བཞིན་བོར༔ འཁོར་བའི་
བྱ་འཕྲོ་ཕྱམ་བཞག་བརྡལ༔ མི་རྟག་འཆི་བ་ཡངས་མེད་བསྒོམས༔ , ངེས་འབྱུང་
དག་སྣང་མོས་གུས་བསྐྱེད༔ མི་མེད་དབེན་པར་སྒྲུབ་ཚུགས་ཟུང༔ ན་ཚོད་དར་
དུས་ང་ཕྱོགས་ཤོག༔ དེ་བར་ལྟ་སྒོམ་སྤྱོད་པའི་གནད༔ གཡེལ་མེད་བརྩོན་པའི་
ཉམས་སུ་ལོངས༔ མ་བརྗེད་སྙིང་གི་ནོར་བུ་ལེགས༔ ཞེས་བརྗོད་ཚེ་ངོ་འཕྲོད་་་་
པའི་རྟགས་བྱུང་ངོ༔ དེ་ནས་མར་འོང་དུས་ལས་ལྡན་བུ་གསུམ་པོ་ཡེ་ཤེས་ཀྱི་
ཊཱཀྐིའི་ལུང་བསྟན་གནང་བ་ཐོབ་ནས་ལེགས་པར་གོ་བྱུང༔
དེ་ནས་ཡང་ཕྱིན་ཚེ་རྒྱ་གར་གྱི་གནས་མཆོག་བཅོ་བརྒྱད་ལེགས་པའི་ཚུལ་དུ་་
མཐོང་ངོ༔ ཡང་བལ་ཡུལ་དུ་སླེབ་ཚེ་སྒྲུབ་གནས་ཡང་ལེ་ཤོད་ཀྱི་བྲག་ཕུག་་་་་
དཔའ་བོ་མཁའ་འགྲོའི་བྲོ་གར་འཁྲབ་པ་ཞིག་མཐོང་བྱུང༔ སྔར་གྱི་ལས་འཕྲོ་་་
• 208 •



ཞིག་ཀྱང་སད་དོ༔ དེ་ནས་ཡར་ལུང་ཤེལ་གྱི་བྲག་ལ་སླེབ་ཚེ་སྨན་སྲུང་མཁའ་་་་
འགྲོ་མཆེད་ལྔའི་བདུད་རྩི་ཕུལ་བྱུང་ཡེར་བ་ཟླ་བ་ཕུག་སོགས་དག་པའི་སྣང་ཚུལ་
བསམ་གྱིས་མི་ཁྱབ་པ་ཤར་རོ༔ དེ་ནས་བྲག་དམར་གངས་སེང་གནམ་ལ་འཕྱོང་
བ་ལྟ་བུའི་རྩེར་སླེབ་ཚེ་ཌཱཀྐི་དེ་ཉིད་ཀྱི་སེ་གོལ་བྲག་ལ་ཐེམ་སྐས་སྒོ་ཤག་ཀྱིས་ཕྱེ་་་
བར་གྱུར་ཏོ༔ དེ་ནང་རབ་འཇིགས་དྲག་པོའི་དུར་ཁྲོད་དུ་འདུག ཁྱུང་དམར་
མེའི་གཤོག་ལྡན་ཞོན་པ་ཞིག་བྱུང་ནས་ཤན་དམར་སྲོག་ལེན་གྱི་རྒྱུད་དང༔ ཤ་ཟ་
འདྲེ་འདུལ་གྱི་མན་ངག་གསུམ་བཅས་སྦྱིན་ནོ༔ དེ་ནས་མར་རང་ཡུལ་དུ་ཐོན་་་
སྐབས་ཡེ་ཤེས་ཀྱི་ཌཱཀྐི་མ་དེ་ཡིས༔ ཨེ་མ༔ འཁོར་འདས་གཞི་མེད་རྩ་བྲལ༔ ཡེ་
སྟོང་ནམ་མཁའི་རོལ་པ༔ སྤྲོས་བྲལ་བློ་འདས་ལྟ་བ༔ རྟོགས་པའི་བཀྲ་ཤིས་ཨེ་་
མ༔ ལྷུན་གྲུབ་གསལ་སངས་རྗེན་པ༔ སྐུ་བཞི་ཡེ་ཤེས་ལྔ་ལྡན༔ ཕྱམ་བརྡལ་རོ་
གཅིག་སྒོམ་པ༔ གདེངས་ཐོབ་བཀྲ་ཤིས་ཨ་ཧོ༔ བྱམས་དང་སྙིང་རྗེ་ཆེན་པོ
འགྲོ་དོན་རྒྱ་ཆེན་འགྲུབ་ཅིངཿ རྣམ་རྒྱལ་སྤྱོད་པ་ཟབ་མོ༔ མཐར་ཕྱིན་བཀྲ་ཤིས་
ཨ་ཡེ༔ ལྷ་གཅིག་པདྨའི་ཕ་ནོརཿ དག་སྣང་དགོངས་མཛོད་ས་གཏེརཿ བསྟན་
པའི་གསོས་སུ་གྱུར་ནས༔ ཕྲིན་ལས་འགྲུབ་པའི་བཀྲ་ཤིས༔ གང་སྣང་དག་པར་
ཤར་ཅིངཿ བརྡ་ཚིག་ལུང་བྱང་རྟོགས་ནས༔ བསྐལ་བཟང་སློབ་མ་ཐམས་ཅད
བྱ་བཏང་བརྟུལ་ཞུགས་འགྲུབ་ཤོག༔ བསྟན་པའི་སྒྲོན་མེ་སྦར་ཅིངཿ འབུམ་་་
ཕྲག་སྨིན་ཅིང་གྲོལ་ནས༔ རྔ་ཡབ་དཔལ་གྱི་རི་ལ༔ གྲོལ་བའི་རྟེན་འབྲེལ་ཞུ་་་
ལེགས༔ ཅེས་ཟེར་ནས་ཡར་གཤེགས་ལ་སྐུ་ཤིན་ཏུ་ཆུང་བ་ཚོན་གང་ཙམ་པར་་་
གྱུར་ཚེ་འདི་སྐད་གསུངས་སོ༔ ཧ་ཧ༔ འདི་སྣང་སྒྱུ་མའི་ཡུལ་ལ༔ བལྟས་ན་་་་
གད་མོ་བྲོ་བྱུང༔ མེད་ལ་ཡོད་པར་བཟུང་བ༔ ཤིན་ཏུ་འཁྲུལ་འཕྱན་ཧ་ཧ༔ སྣ་
• 209 •



ཚོགས་འགྲོ་བའི་ཡུལ་ལ༔ བལྟས་ན་བཞད་མོ་ཤོར་བྱུང༔ ངར་འཛིན་རང་གར་
སྤྱོད་ནསཿ ཉོན་མོངས་འདམ་འཕྱངས་ཧ་ཧ ཆོས་བྱེད་རྣམས་ལ་བལྟས་ནས
འདིར་སྣང་ཞེན་པའི་བཞད་སྤྲོ༔ གཟུང་འཛིན་མདུད་པ་མ་གྲོལ༔ བྱ་བཞག་་་་
མང་པོ་ཧ་ཧ བསྒོམ་ཅན་རྣམས་ལ་བལྟས་ན༔ ཨ་འཐས་འཇུར་སྒོམ་གད་བྲོ༔
རྟག་ཆད་མཐའ་དང་བྲལ་བའི༔ སྒོམ་མཁན་དཀོན་ནོ་ཧ་ཧ ཐོས་ཅན་ང་རྒྱལ་
ཆེན་པོ༔ བསྒོམ་མཁན་གཏི་མུག་འཐིབ་པ༔ བྱ་བཏང་འཇུར་སྒེགས་བལྟས་པ
རྣལ་འབྱོར་འདུ་འཛི་མང་པོ༔ བླ་ཆེན་ཆོས་བརྒྱད་གཡེང་བས༔ བན་བཙུན་་་་
དཀོར་ལ་གཡེང་བ༔ སྔགས་པ་རོ་བཤལ་ཉུལ་བ༔ ཆོས་བྱེད་སློང་འདོད་ཆེན་་་་
པོ༔ དེ་དག་མཐོང་ན་ཧ་ཧ འདི་འདྲ་མ་མཛད་རེམ་ལགསཿ ཅེས་ཟེར་ནས་
ཡལ་ཏེ་སྟོང་པའི་དབྱིངས་ལ་སྒྲ་འདི་ལྟར་གྲགས་སོ༔ གཟུགས་སྒྲ་དྲི་རོ་རེག་་་་
སྟོང༔ སྐུ་དང་ཡེ་ཤེས་ཕྱམ་བརྡལ༔ དགའ་བདེ་བསམ་མི་ཁྱབ་པའི༔ ཨ་་་་
རྨད་བྱུང་རྩེ་མོ༔ བསྒོམ་པའི་རྟེན་འབྲེལ་ཞུ་ལེགས༔ ཅེས་གྲགས་སོ༔ དེ་ནས་
མནལ་སད་པ་ན་ནམ་ལངས་བྱ་བྱིས་ཀྱི་སྐད་འབྱིན་ནོ༔ བདེ་གསལ་མི་རྟོག་པའི་
ཉམས་ཡང་རབ་ཏུ་འབར་འདུག་གོ༔ དག་པའི་སྣང་ཉམས་རིན་པོ་ཆེའི་མཛོད་
ཁང་དུ་ལྟ་བུ་ཨིཋི༔ ཞེས་པ་འདི་ཡང་ཆོས་ཀྱི་བདག་པོ་པདྨ་ཆོས་འཕེལ་རྒྱ་མཚོ༔ ཆོས་་
ཀྱི་བདག་པོ་དྷརྨ་ཀིརྟི༔ ཆོས་ཀྱི་བདག་པོ་འགྱུར་མེད་རྒྱ་མཚོ༔ ལས་ལྡན་གྱི་གཟུང་མ་རཏྣ་
ས་ར་རྣམས་ལ་ཞལ་འབབས་ཀྱི་ཚུལ་དུ་དག་སྣང་ཡིད་བཞིན་གྱི་ནོར་བུ་ལྟ་བུ་འདི་ཉིད་ཕབ་་
ནས་སྦྱིན་པ་ཡིན་ནོ༔ ལས་ལྡན་སྐལ་བ་བཟང་པོ་ཅན་རྣམས་ཀྱིས་དད་རྟེན་བཞེངས་ཤིང་་་
གསུང་མཆོག་བྲི་བ་སོགས་ཚོགས་གཉིས་ཀྱི་བཤགས་སྦྱངས་མཐར་ཕྱིན་ནས་ཟངས་མདོག་་་་
དཔལ་གྱི་རི་བོར་ཕྱིན་པ་དང་དེ་མ་ཐོབ་པའི་ཚེ་རབས་ཀུན་ཏུ་འཕྲལ་རྐྱེན་ངན་པའི་དབང་དུ་
• 210 •



མི་འགྲོ་ཞིང་ཚེ་དང་ཆོས་ཀྱི་ཕྲིན་ལས་མཐར་ཕྱིན་ནས་དོན་གཉིས་ལྷུན་གྱིས་གྲུབ་པ་དང་ཟབ་
ཆོས་འདི་ཉིད་གང་དུ་དར་བའི་ཡུལ་ཐམས་ཅད་ལ་ཆར་ཆུ་དུས་སུ་འབེབས་ལོ་ཕྱུག་རྟག་ཏུ་་་
ལེགས༔ མི་ནད་ཕྱུག་ནད་ཀྱི་རྒྱུན་ཆད་བཀྲ་ཤིས་རྫོགས་ལྡན་གསར་བའི་ལང་ཚོ་ལ་སྤྱོད་ཅིང་
དམ་པའི་ཆོས་ཀྱི་སྣང་བས་ས་གསུམ་ཁྱབ་པས་རྟེན་འབྲེལ་གྱི་ཆེ་བ་དེ་ཙམ་སྨོན་ནོ༔ ཨ་ཧོ༔
དག་སྣང་བསམ་མི་ཁྱབ་པའི་བཀོད་ཚུལ་རྣམས༔ ཆགས་སྲེད་འདོད་པའི་ཡུལ་དུ་ཤར་བ་་་
མིན༔ དད་པ་མོས་གུས་ཚོགས་བསགས་ལྡན་པ་ཡིས༔ འབྲས་བུ་རྣམ་པར་དག་པའི་ཡོན་
ཏན་ནོ༔ ང་རྒྱལ་ལོག་སྲེད་ཅན་གྱི་སྐྱོན་དུ་མཐོང༔ ཐོས་ཉུང་ཟོབ་རྫུན་ཅན་ཚོས་སྒྲོ་བསྐུར་
བཏགས༔ ར་རུ་འོག་ཅོར་ཅན་གྱི་རྫུན་རེ་སྨད༔ མ་མཐོང་ལོགས་རྟོག་ཅན་དག་ཐེ་ཚོམ་་་
འབྱུང༔ བློ་མང་ཟོག་པོ་རྣམས་ནི་དེ་རྗེས་འབྲང༔ འཁྲུལ་སྣང་གདམས་པའི་གེགས་སུ་གྱུར་
པ་ཡི༔ སྲོག་གི་དབང་པོ་ལྷ་དང་བསྲུང་མས་བསྣུབས༔ ལས་ལྡན་དད་ཅན་ཕོ་མོ་ཐམས་་་
ཅད་ཀྱི༔ འདུན་པའི་ཞིང་ཁམས་ངོ་མཚར་དད་པའི་རྟེན༔ རྨད་བྱུང་ཚོགས་བསགས་ཞིང་
ས་བཟང་པོ་བཀོད༔ སྤེལ་སྦྱངས་གནད་ལ་རེམ་ཅིག་ཕྱི་རབས་རྣམས༔ བདག་འདྲ་ཀུན་་
ཉིའི་མནོག་ནག་ཆོས་ཟབ་མོའོ༔ སུ་མ་མགུ་ཡང་བན་སྤྲང་ཞེ་བློ་བདེ༔ དགེ་བས་འབྲེལ་བ་
ཐོབ་པའི་སྐྱེ་འགྲོ་ཀུན༔ འདི་སྣང་སྒྱུ་འཕྲུལ་དབྱིངས་སུ་ཞིག་མ་ཐག༔ རྔ་ཡབ་དཔལ་རི་་་
པདྨའི་ཞབས་དྲུང་དུ༔ ཚོམ་བུ་གཅིག་ཏུ་རྫོགས་སངས་རྒྱས་གྱུར་ཅིག༔ དགེའོ། །ལེགས་
སོ། །སརྦ་མངྒ་ལམ༔
• 211 •



མཁའ་འགྲོ་འབུམ་གྱི་གསང་མཛོད་ལས
གདུལ་བྱའི་མོས་བསྐུལ་པདྨ་དབང་
གི་ལྕགས་ཀྱུ་ཞེས་བྱ་བ་
བཞུགས་སོ



ན་མོ་ཛྙཱ་ན་དྷཀི་ནི་ཡ ཛྙཱ མཚོ་བྱུང་སངས་རྒྱས་གཉིས་པ་དང གྲུབ་པའི་ཁྱུ་་་་
མཆོག་གནུབ་སྟོན་རྗེ དགྱེས་པ་མཆོག་བསྐྱེད་རྣལ་འབྱོར་མཿ སྒྱུ་འཕྲུལ་་་་
འབུམ་ཕྲག་མཁའ་འགྲོར་འདུདཿ ཨེ་མ་ཧོ༔ དུས་གང་གི་ཚེ་ཨོ་རྒྱན་དྷུ་མ་ཐ་་་་
ལའི་དགའ་སྟོན ཨོ་དྲི་ཡ་ནའི་མ་ལའི་དུས་ཀྱི་ཚོགས་སྤྲིན ཕྱི་དངོས་པོ་དག་
པ་ནང་འཛིན་རྟོག་གྲོལ་བ་གསང་འོད་གསལ་སྒྱུ་འཕྲུལ་རོལ་པའི་ལྟད་མོ
དབྱིངས་རིག་གཉིས་མེད་ཀྱི་ཁྲི་གདུགས་བརྡལ་ཞིངཿ འོད་གསལ་དགའ་བ་་་་
བཞིའི་སྤྲིན་ཆར་སྤྲོ་དབུསཿ འབུམ་ཕྲག་ཡངས་པའི་དྷཀིའི་གསང་གསུམ་བདེ་བ་
ཆེན་པོའི་ཆོས་སྟོན་ལ་རོལ་ཞིངཿ རིག་འཛིན་པཎ་གྲུབ་རྒྱ་མཚོའི་བཤད་སྒྲུབས་་
མཛད་གྲལཿ བདེ་སྟོང་ཚིམས་པ་དྲུག་གི་ཟློས་གར་ལ་རོལ་ཞིངཿ མཆོག་ལྡན་
ཆོས་ཀྱི་རྒྱལ་སྲིད་རང་ཤར་རང་གྲོལ་དུ་སྐྱོངས་ཚེ རྗེ་དུས་གསུམ་མཁྱེན་པ་སློབ་་་་་
དཔོན་ཁྲག་འཐུང་ནག་པོའི་ཞལ་སྔ་ནས ཨེ་མ་ཧོ་ངོ་མཚར་རྨད་ཀྱི་ཆོས སེམས་་་
ཅན་སངས་རྒྱས་སྙིང་པོ་ཅན༔ ཡེ་ནས་དག་མཉམ་རྒྱལ་བའི་ཞིངཿ ཉིད་ལས་་་་
གཞན་པའི་རང་མཚན་པ བཙལ་ཀྱང་རྙེད་པར་འགྱུར་མིན་གསུང ཨེ་བི་མ་
ཡ ཞེས་དབུགས་དབྱུང་ནས་ཕྱི་སྐུ་གདུང་རྒྱས་པའི་དཀྱིལ་འཁོར་ལ་བརྟེན་ནས་
གཏད་རྒྱ་མཛད༔ གྲུབ་པའི་ཁྱུ་མཆོག་གཏེར་ཆེན་སྔ་མ་ཉི་ཤུ་རྩ་ལྔའི་བྱིན་རླབས་
ཀྱི་ཟེག་མ་རེག ནང་གུ་རུ་གངས་ཆེན་མཚོའི་སྐུ་ལུས་ཀྱི་བཀོད་པ་བསྟན་ནས་་
གཏད་རྒྱ་མཛད༔ སྦས་པའི་རྒྱ་བཀྲོལ་མཆོག་གཏེར་ཉི་ཤུ་རྩ་ལྔའི་བྱིན་རླབས་ཀྱི་
དྲོད་རྟགས་འཕོས གསང་བ་མཁར་ཆེན་གྲུབ་པའི་རྒྱལ་མོའི་གསང་བ་གསུམ་གྱི་
བཀོད་པ་ཡ་མཚན་པ་བསྟན་ནས་གཏད་རྒྱ་མཛདཿ སྨོན་ལམ་འཕྲོ་བཙན་ཟབ་་་
གཏེར་གྱི་ཕྲིན་ལས་ཅན་ཉི་ཤུ་རྩ་ལྔའི་བྱིན་རླབས་ཀྱི་ཆུ་བོ་བབ༔ ཡང་གསང་་་་་
• 214 •



མཉམ་སྦྱོར་མཁའ་ཡི་བརྡའ་སྦྱོར་ཨ་ལི་ཀ་ལི་ལ་བརྟེན་ནས་གཏད་རྒྱ་མཛད
དུས་བབ་ཆོས་ཀྱི་རྒྱལ་པོ་སྤྲུལ་པའི་གཏེར་འཆང་ཉེར་ལྔའི་བྱིན་རླབས་ཀྱི་དྲོད་་་་
ཚད་རེག་པའི་མོད་ལཿ ཛྷ་ན་དྷཀི་དྷཀྐིའི་གླུ་དབྱངས་མེ་ཏོག་གི་ཆར་སྤྲོ་ཞིང
མངོན་བརྗོད་རྟགས་ཀྱི་བསྟོད་པ་དང་བཅས་ནས་གངས་ལྗོངས་བོད་ཁམས་་་་་་
སྐྱོངས་བའི་དེད་དཔོན་དུ་སྤྲོས་སོ དེ་ཡང་མདོ་ཁམས་ལྕགས་མོའི་རུས་རིགས་་
འཆང་ཞིང་རིག་འཛིན་འཇིགས་མེད་གླིང་པའི་སྐུ་རབས་གསུམ་པ་འཇིགས་མེད་
གཞན་ཕན་གང་གི་རིགས་ཀྱི་མྱུ་གུར་ལྷོ་ནང་ཆེན་གྱི་ཡུལ་གྲུརཿ ཤིང་ཕོ་འབྲུག་གི་
ཟླ་༡༡ཚེས་༡༧དགེ་བར་དཀུ་ནས་བལྟམས་ཚེ་འཇའ་དང་འོད་ཀྱི་གུར་ཕུབ ས་
གཡོ་ཞིང་སྒྲ་ལྡིར་བ་སོགས་ལ་ཡུལ་མིའི་བསྔགས་བརྗོད་འཁྲོལ་ཚུལ་མ་དང་སློབ་་
མ་ཆ་ཤས་ནས་བརྗོད་པ་བྱུངཿ དེ་རྗེས་ན་ཚོད་ཕྲ་མོའི་དུས་ཕ་ཤི་མས་བསྐྱུར་་་་
གཞན་གྱི་ཁོལ་བོར་གྱུར་བའི་སྐབས་བདེ་སྡུག་འཁོར་བའི་གཤིས་ཉམས་ཀྱིས་་་་་
གཟིར་བ་ཡིད་སྐྱོའི་གནས་སུ་མངོན་པ་གོང་མའི་རྣམ་ཐར་ཕྱོགས་མཚུངས་ཙམ་དུ་
འབྱུང༔ ཆུང་ངུའི་དུས་ནས་ཉམས་དང་རྨི་ལམ་ལུང་བསྟན་པ་སོགས་སྨྲས་ན་་་་
ངལ་བའི་རྒྱུ་ཙམ་དུ་འདུག་ཀྱང་ཟོལ་ཆོས་ཙམ་མོ༔ རྫ་འཚམས་སྤྲུལ་རིན་པོ་ཆེ་་
ནས་བདུད་འཇོམས་དཔའ་བོའི་སྤྲུལ་པ་ཆ་ཤས་ཙམ་ཡིན་པར་བསྔགས་ནས་དབུ་
ཡིས་གཏུག་ཤིང་མཐུན་རྐྱེན་གྱི་གནང་སྦྱིན་བསྩལ འཇམ་དཔལ་དབྱངས་་་་་
དངོས་མི་ཕམ་རྣམ་པར་རྒྱལ་བས་ཡུམ་གྱི་དཀུ་ན་གནས་དུས་གསང་གསུམ་རྡོ་་་་
རྗེའི་བྱིན་རླབས་བསྩལ་ཚུལ་འཇི་ཉུང་ནིརྨ་ཀ་སོགས་ནས་གསང་བཀྲོལ་བ་དང
སྦས་པའི་རྣལ་འབྱོར་ཚེ་སྒྲུབ་མཐར་ཕྱིན་མ་ཧཱའི་མཚན་ཅན་གྱིས་ཡི་གེ་དང་་་་་་་
སྦྱངས་བའི་ཡོན་ཏན་ཅུང་ཟད་རེའི་བཀའ་དྲིན་བསྩལཿ རྒྱལ་བའི་དབང་པོ་ཀུན་
• 215 •



མཁྱེན་ཆེན་པོ་དངོས་སྣང་བརྗོད་པར་དཀའ་བ་དྲི་མེད་འོད་ཟེར་གྱིས་ལུགས་་་་་
གཉིས་བྱ་བ་གང་ཐད་ནས་སྐུ་དྲིན་ཆེར་བསྐྱངས་ཤིང་སྦས་དོན་རང་བྱུང་ཡེ་ཤེས་
ངོ་སྤྲོད་ཅིང་ཡབ་རྗེའི་སྐུ་ཡི་གསང་བ་འཛིན་པར་ཡང་ཡང་བསྔགས རྡོ་རྗེ་་་་་
བདུད་འཇོམས་མི་ཡི་ཟོལ་འཛིན་ཉག་གི་རིགས་འཁྲུངས་ལས་རབས་གླིང་པས་་་
བཀའ་ལུང་དབང་ཁྲིད་མང་པོས་སྨིན་པར་བྱས་ཤིངཿ གནས་དུས་རྟེན་འབྲེལ་གྱི་
ས་ཡི་གཏེར་ལ་སྤྱོད་པའི་སྐབས་མིན་པ་འདྲ་གསུང་བ་བྱུངཿ སྔོན་དབང་ལས་ཀྱི་
འབྲེལ་བ་མཐུ་བཙན་པས་ཕྱག་རྒྱ་རཏྣའི་མིང་ཅན་དང་འཕྲད་ནས་མཁའ་སྤྱོད་་་་
པའི་གྲོགས་སུ་བསྙེན མཚོ་རྒྱལ་དངོས་སྣང་དབུས་ཕྱོགས་ནས་ཕེབས་པའི་་་་་
མཁའ་འགྲོ་སུ་ཁ་བཛྲ་གྱིས་རྗེས་སུ་བཟུང་ཞིང་རྒྱལ་བ་མཆོག་དབྱངས་དགྱེས་པའི་
འཛུམ་གྱི་གེ་སར་ལས་འཕོས་པ་ཡིན་པར་གསུང་གིས་གནངཿ རྒྱལ་སྲས་ལྷ་རྗེ་་་
མཆོག་རབས་རྩལ་བསྟན་འགྲོའི་དཔལ་མགོན་དམ་པར་བྱོན་ནས་བརྩེ་བས་རྗེས་
སུ་བཟུང སྨིན་གྲོལ་གྱི་བཀའ་དྲིན་གནང རང་རེ་གཉིས་ཀྱིས་མཁའ་འགྲོ་་་
དགོངས་འདུས་གདན་དྲངས་རྒྱུ་དུས་ལ་བབ་ཨེ་ཡོད་སྙམས་པས་སེམས་ལ་ནན་་་་
བཞག་གྱིས་གསུང་ཡངཿ བཀའ་དྲིན་ཅན་དེའི་གཟུགས་སྐུ་དཔལ་རི་ལ་བསྡུས་་་
སོང་ནས་ཁོ་བོ་སྐྱབས་མེད་བཤེས་བྲལ་དུ་ལུས་ཀྱང་གསུང་གི་བདུད་རྩི་སྙིང་ལ་་་
ནན་དུ་བཅུག རེ་འགའ་ཉམས་ཀྱི་སྣང་ཆར་གཏེར་སྟོན་གྲ་བ་མངོན་ཤེས་ཅན་
ཡིན་ཟེར་བས་དབུ་སྐྲ་ལན་ཚར་བཅུ་གསུམ་གནང་ནས་འདི་དག་སྣང་གི་སྐོར་་་
བཅུ་གསུམ་ཡིན་པས་ཕབ་དགོས་ཁོ་བོའི་ཕྲིན་ལས་ཀྱི་མཇུག་ཡིན་གསུངཿ དེ་་་་
དང་མཐུན་པར་དཔལ་རི་དང་པོ་ཊ་ལ་གཡུ་ལོ་བཀོད་གསུམ་གྱི་སྣང་ཚུལ་བས་་་་
བོན་ཡིག་གཟུགས་སུ་བཀོདཿ གཞན་ཡང་མཇུག་མ་གསུམ་གྱི་གཏེར་ལ་དབང་་་
，
• 216 •



F་
:
ཞེས་དྷཀྐིའི་ལུང་ལས་བྱུང་བ་ལྟར་བདུད་འདུལ་མཆེད་གསུམ་གྱི་ཡེ་ཤེས་སྒྱུ་མའི་་
སྐུ་རྨི་སྣང་ཙམ་རེའི་བཀའ་གནང་ལྟར་ཟབ་ཆོས་ཕྲན་བུ་རེ་གསལ་བར་བྱས
སྔར་བྱོན་བཀའ་འདུས་ཆོས་ཀྱི་རྒྱ་མཚོ་ལས་པདྨ་རྩལ་རྫོགས་ཉིད་རྗེ་སངས་རྒྱས་་་
གཉིས་པ་པདྨ་བཛྲ་ཀྱི་ཕྱག་རྒྱར་བཞེངས་ནས་བདག་ཆོས་བློན་ཟླ་བ་གཞོན་ནུ་ལ་
བཀའ་དྲིན་ནོད་པ་བླ་མ་དགོངས་འདུས་ཀྱི་སྐོར་རྣམས་རྡོ་སྟོད་རྡོ་སྙིང་མཐོན་་་་་
པོའི་ཉེ་འདབས་ཀྱི་ཆོས་དགོན་ནས་གསལ་བར་བྱས ཡང་མ་མོ་མཁའ་འགྲོ་་་
ཚོགས་འབུམ་གྱི་བརྔན་པ་ཕུལ་རྗེས་ཉམས་ཀྱི་སྣང་བར་ཁོ་བོ་གིང་ཆེན་པོ་བཞིའི་
དར་གྱི་འདོ་ལེར་བཀོད་ནས་ཡུལ་གླིང་མང་པོར་བསྒྲོད་མཐར་མཆོད་རྟེན་བདེ་་་
བྱེད་བརྩེགས་པ་ཡིན་ཞེས་བྱ་བའི་བུམ་ལྟེར་མཁའ་འགྲོ་མ་ལས་ཀྱི་དབང་ཆེན་་་་་
ཡིན་སྐད་པའི་མདུན་སར་འཁོད་སྐབས གཉིས་སུ་སྣང་ཞིང་དུག་ལྔ་རྒྱས་པའི་་
རུ་ཏྲ་འདིའོ་ཟེར་ནས་དཔའ་བོ་བཞིའི་བམ་ཆེན་པོ་འཇིགས་རུང་རྔམ་པ་དྲངས་་
ཕྱུང་བ མཁའ་འགྲོ་རྒྱ་མཚོའི་གཙོ་མོ་དེ་ཡིས་ཉོན་མོངས་རྒྱུན་གཅོད་ཀྱི་གྲི་གུག་
གི་སོ་ངར་ལ་དྲངས་ནས་རྣམ་ཤེས་དབྱིངས་སུ་སྤརཿ ཙིཏྟ་ཆེ་མཆོག་མཁྲིས་པ་་་
ཡང་དག་མཆིན་པ་གཤིན་རྗེ་གློ་བ་དབང་ཆེན་བྷན་ཀླད་རིག་འཛིན་མཁལ་མ་་་་
ཟུངས་མཆོད་བསྟོད་དྲག་སྔགས་རྩ་རྒྱུས་རུས་ཚིག་གསེར་དང་ཁྲག་འཁྱམས་ལ་་་་
ཞུགས་པའི་བཀའ་སྡོདཿ རྩིབ་མ་རྩང་དྲ་མགོ་སྐྲ་གཏོར་གདུག་ལྟ་བ་སུ་ཏ་གཏོར་
ཐགསཿ མིག་དང་རྣ་བ་སྣ་ལྕེ་ཡིས་གཏོར་རྒྱན་བྱས་ནས་སྐད་ཅིག་གིས་ནམ་་་་་
མཁའ་ལ་གཟའ་སྐར་བཀྲ་བའམ་ས་གཞི་རུ་མྱུ་གུ་འཁྲུངས་བ་ལྟར་དཔལ་ཆེན་་་་་
སྒྲུབ་སྡེ་དགུ་ཡི་དཀྱིལ་འཁོར་རྟེན་དང་བརྟེན་པར་བཅས་པ་གསལ་བར་བཀོད་དེ་
གཏད་རྒྱ་མཛད་ནས་དབང་སྐུར་གསུང་གནང་མན་ངག་བསྩལ་ལ་འོད་གསལ་རྡོ་
• 217，



རྗེའི་རོལ་ངོར་འབྱམས་སུ་ཀླས་སོ ཚུལ་དེ་ལྟར་དུ་བདེར་འདུས་བཀོད་རྫོགས་་
རྒྱལ་པོ་བསྟན་འགྲོའི་དཔལ་དུ་སྣང་བར་བྱས་སོ ཉམས་ཀྱི་འཁྲུགས་སློང་དང་་་་
པོའི་རྒོལ་བ་བྱུང་དུས་དམ་ཆོས་ཐུགས་གཏེར་འདུས་པའི་གུ་རུ་རྟ་ཁྱུང་དྲག་པོ་་་
རྩལ་གྱིས་གཞོམ་པ་དང༔ བར་གྱི་འཚུབས་མ་ཚེ་བདག་དྲག་འཇོམས་བདུད་་་་་
འདུལ་དྲག་མོ་མཆེད་གསུམ་གྱི་མཐུ་ཁོ་ནས་དརཿ ཉམས་དང་རྟོགས་པའི་བོད་་་
འདོན་བླ་སྒྲུབ་སྐོར་གསུམ་དང་སྙན་བརྒྱུད་སྐོར་གསུམ་གྱིས་བྱིན་རླབས་ལས་དང
དུས་ཕྱིའི་རིགས་སྔགས་བྱད་མའི་དམོད་མཐུ་དང་མཐའ་མིའི་རྫས་སྦྱོར་ངན་་་་་་
སྔགས་ཀྱི་དཔལ་རྡོ་རྗེ་གཙུག་དོར་དང་ཁྱུང་ནག་ཐོགས་རྒོད་འབར་བའི་བདེན་་་
པའི་སྟོབས་ལ་བརྟེན་ནས་ཞི་བར་བྱས་སོ ནད་རིམས་ཀྱི་རྒོལ་བ་བྱུང་ཚེ་ཟབ་་
ཆོས་དྲི་མེད་ཀློང་ཡངས་ལས་དྲག་པོ་མེ་ཡི་ཕྲེང་བས་ཟེར་ངར་གྱིས་བསྲེགས་པ་་་
དངཿ ཁྱད་པར་སྙིགས་མའི་དུས་འདིར་རྒྱ་མཚོ་ཁ་ལྷུད་བཻ་ཌཱུརྱའི་ཚོན་རྩིས་་་་་
བསྒྱུར་བ་ན་གནས་དང་གནས་ཕྲན་མང་པོར་སྒྲུབ་པའི་གཞི་བཟུང ནག་པོ་་་
སྐོར་བདུན་དང་དགྲ་བླའི་དབང་ཕྱུགས་ཀྱི་མཚོན་ངར་བརྡརཿ ལྷག་བསམ་རྣམ་
པར་དཀར་བའི་ཕྲིན་ལས་ཁོ་ན་ལ་སེམས་འདུན་དྲིལ་སྐབས་སྐྱབས་རྗེས་ངེས་དོན་
པདྨ་ཕྲིན་ལས་ཞབས་ཀྱིས་དུས་ཀྱི་རུ་འཛིང་ཆེན་པོ་འདིར་གཏེར་བརྒྱའི་བྱིན་་་་་
རླབས་འབྱོར་བའི་རིག་འཛིན་གཏེར་བཞེད་སྙིང་པོ་ཡིན་པར་བསྔགས་ན་་་་་་་
དབང་ཆེན་སྤྲེལ་ལོ་སྤྲེལ་ཟླའི་ཚེས་བཅུ་ལ་ཚོགས་འབུམ་བརྔན་པ་རྒྱ་ཆེར་འབུལ་་
ངེས་པསཿ མྱུར་བར་གདན་དྲངས་ནས་གཏན་ལ་ཕབ་དགོས་གསུང་ཀྱང་རྔོ་ཐོག་
མ་བྱུངཿ ལོ་དེའི་འབྲུག་ཟླའི་ཉེར་ལྔ་ལ་ཐུགས་སྒྲུབ་ཡང་སྙིང་འདུས་པ་དང་ཚེ་
སྒྲུབས་གསང་བ་འདུས་པའི་ཚོགས་སྒྲུབས་དང་དགའ་སྟོན་འབྱོར་ཚོད་རེ་སྤེལ་ཚེ་
• 218 •



ནམ་མཁའི་དབྱིངས་ནས་རྔ་གླིང་རོལ་མོའི་སྒྲ་ལྡིར་ཞིང་དབང་གི་འཇའ་ཁྱིམས་་་
པདྨའི་དྭ་གུར་བཀྲམ་ཀློང་ནས་གསང་བ་ཡེ་ཤེས་ཡིན་ཟེར་བའི་མཁའ་འགྲོ་དམར་
མོ་རུས་རྒྱན་དར་ཆས་ཅན་ཞིག་གིས་མཐིང་གི་མེ་ལོང་ལ་གསེར་གྱི་བརྡའ་ཡིག་་་་
འབྲུ་བདུན་བཀོད་ནས་བསྔགས་བརྗོད་ཀྱི་མེ་ཏོག་འཐོར་བཞིན་དུ་བཀའ་ཡི་་་་་
གནང་བ་བྱུང་ཀྱང་སྦས་རྒྱས་བཏབ་པོ རིགས་སྲས་ཤེས་རབ་ཐོགས་མེད་དང་་་
བླ་མ་བློ་ཏིས་གཉིས་ཀྱི་གསང་བཀྲོལ་ཀྱང་བདག་གི་བརྡའ་ཐིམ་དུ་བཞུགས
ཡང་རེ་འགའ་བྱང་བྲག་དཀར་སྤྲེའུའི་རྫོང་ནས་ཡིན་ཟེར་བའི་མཁའ་འགྲོ་དམར་
མོ་གཟུངས་ཀྱི་ཐག་པའི་རྒྱུད་ལས་བྱོན་ནས་མཛུབ་མོའི་བརྡའ་ཡི་གཏེར་ངོ་སྤྲད་་
པ་སྐུ་རྟེན་གསང་བ་ཡེ་ཤེསཿ གསུང་རྟེན་པོ་ཏི་དགུ་འཇའ་འཁྱུགས་འཁྱུགས་་་
ཟེར་ལམ་ལམ་དངཿ ཐུགས་རྟེན་ཕུར་པ་ཁྲུ་གང་བ་དང་མཁའ་འགྲོ་འབུམ་གྱི་་་
སྲོག་ཏིག་ཡིད་བཞིན་ནོར་བུ་རྣམས་གཏེར་ངོ་སྤྲད་ཀྱང་ཐབས་དང་རྟེན་འབྲེལ་་་
རྫས་ཡོ་བྱད་མང་པོ་ཞིག་འབྱུང་དགོས་པས་རྒན་པའི་འུར་མགོ་གཤོགས་ན་འགྱེལ་
བརྡབ་ཆེན་པོ་འབྱུང་སྙམས་ནས་སྦས་རྒྱས་བཏབ་སྐབསཿ གྲུབ་སྤྲུལ་རིག་པའི་རྡོ་
རྗེ་འཇིགས་མེད་བསྟན་པའི་རྒྱལ་མཚན་དངོས་བྱོན་དམ་པ་དེ་དངཿ འབངས་སྐུ་
སྐྱེས་ལཿ དགྲ་བླའི་རྒྱལ་པོའི་སྐུ་རྟེན་པ་རྣམས་ཀྱིས་ལུང་བསྟན་དབུགས་དབྱུང་
གཟེང་བསྟོད་མཛད་ནས་བསྐུལ་བའི་ཚེ ཁོ་བོའི་སྣང་བ་བརྡའ་རུ་ཤར་བ་ཙམ་
ལས་ཁྲོམ་ཐུབ་པ་མི་འབྱུང་བས་སྙོམས་ལས་སུ་གཞག་ཡོད་ཞུ་བ་ཕུལ དེ་དག་ནི་
ཀུན་རྟོག་སེམས་ཀྱི་ཐུན་པ་ཙམ་སྟེ་སྣང་བ་བརྡའ་དཔེར་ཤར་བ་དེ་ལས་གཏན་ལ་
དབབ་དགོས་གསུང་ནན་བཟློག་མ་སྤོབ་པར་ཡང་ཟབ་ཉི་ཟླའི་སྒྲོམ་བུ་དེ་བཀྲོལ་་
ནས་རང་གི་སྒྲུབ་པ་ཉམས་ལེན་བྱས་སོ… དེ་རྗེས་ཟབ་ཆོས་འདིས་སྣ་སེལ་དང་་
a
• 219 •



ཕྲིན་ལས་འབྱུང་བའི་སླད་དུ་མཁའ་འགྲོའི་གསང་མཛོད་གཏན་ཕབ་ཡོངས་་་་་་
རྫོགས་ཀྱི་དབང་ལུང་ཚོགས་སྟོན་མཆོད་པ་བྲོ་གར་གླུ་སོགས་ཉམས་དགའ་དང་་་་
སྤྲོའི་མཁའ་འགྲོ་དགྱེས་པའི་ཐབས་མངལ་བརྩོན་པར་བྱས་སོ འདི་སྐབས་་་་་
དབང་ཆེན་གསུང་གི་བཀའ་བབ་དམ་པ་སྦས་པའི་རྣལ་འབྱོར་བླ་མ་བློ་གྲོས་ནས་
ཁྱོད་ཀྱིས་བགོ་སྐལ་དུ་གྱུར་པའི་མཁའ་འགྲོ་དགོངས་འདུས་ཐུགས་ཀྱི་མཐིལ་ན་་་་
བཞུགས་པ་དེ་བསྟན་འགྲོའི་སླད་དུ་གཏན་ལ་ཕོབ་དང་འགྲོ་དོན་ཚེ རྟེན་་་་་་
འབྲེལ་གྱི་མཐུ་བཙན རྒོལ་བ་འཇོམས རུ་འཛིང་ཐུབ སྐུ་ཚེ་དང་མཛད་པ་
ཕྲིན་ལས་རྒྱས་པར་འགྱུར་ངེས་པསཿ ས་གཏེར་ལ་རེ་བའི་གདོས་སེམས་མ་་་་
དགོས་གསུང་ནས་སྣག་ཤོག་གི་མཐུན་རྐྱེན་དང་ཡི་གེ་ཕྱི་མོ་བ་བཅས་འབྱོར་བྱུང་
བའི་བཀའ་དྲིན་ཆེན་པོའི་དགེ་མཚན་དངཿ གཞན་ཡང་དངོས་གྲུབ་ཀྱི་རྫས་བྷན་
དྷའི་བཅུད་ཀོ་རོ་ཙ་ན་འདྲ་བར་གྱུར་པ་དངཿ གཏོར་མ་དང་སྲས་ཕུར་ད་ལ་ཡོ་
བྱད་ལ་འོད་ཟེར་འཁྲུངས་བ མེ་ལོང་ལ་ཟིལ་བ་ཁྲོམ་ཁྲོམ་དུ་བརྡའ་ཡིག་རྣམ་པ་
བརྒྱད་དུ་ཤར་བ་རྣམས་ཀྱི་རྟེན་འབྲེལ་མ་བསྒྲིགས་རང་འགྲིགས་དངཿ ཡང་་་་
ཉམས་ཀྱི་སྣང་བར་ཞང་ཞུང་གི་བུད་མེད་མཆེད་ལྔ་བྱུང་སྐུ་ཡི་མདུད་པ་རྡོ་རྗེར་་་་
བཅིང་ནས་པདྨའི་ཐོད་གདེང་མཛེས་ཤིང་ཤིང་ལོའི་སྨད་ཤམས་དང་པད་ཕྲེང་་་་
སྤྲས་པས་མགྲིན་གཅིག་གིས ཧེ་ཧེ ཞང་ཞུང་གྷནྡྷོ་ལ་ནས་ཝི ཧེ་ཧེ་རུ་རུ་ཀ་
ཀ་ཛོ ན་མོ་ན་མ་གུ་ར་ཡ དྷཱཀྐ་དྷཀི་གུ་ཧྱ་ཛྙཱ ཐེ་ཕོ་ན་མོ་བྷ་ཏྲ་ ས་མ་
ཡོ་ཀི་ཏི་ཐ་མོ བྷི་མོ་ག་ཎ་ཙཀྲ་སྤྲོ ཀོ་ང་ཙ་ན་མ་ར་ཐ གྷ་གྷ་སུརྱའི་ཀའུར་
ཟུངས བྷནྡོ་ལ་ནས་སྤ་རཿ ཞེས་ཟེར་ནས་བསྐོར་བ་བྱས་ལ་མཁའ་དབྱིངས་སུ་
ཡལ་ལོ ཡང་མ་ལ་ཡ་ནས་ཡིན་ཟེར་བའི་ཤ་ཟ་ལྔའི་ཞལ་ནསཿ ཧེ་རཿ ཙིཏྟི་་
• 220 •



རིན་ཆེན་འདྲ་བའི་གཏེར་ཁ་ཞིག སེང་གེའི་གདོང་འོད་རིན་ཆེན་ལུ་གུ་རྒྱུད
སུརྱའི་དཔལ་ནོད་དམ་པ་མང་ཞིག་དགྱེས ནག་ཀློང་དུག་གི་ངད་པ་བསྡུ་ནས་
འགྲོ ང་ཚོ་མ་མོ་མཁའ་འགྲོའི་རེ་འདུན་སྐོང དུས་ཀྱི་རུ་འཛིང་འཇོམས་པའི་
ཐོ་ལུམ་ཡིན༔ ཞེས་སོགས་སྒྲ་མང་དོན་གཅིག་གླུ་ཡིས་བསྐུལ་ཚེ་ཟབ་མོའི་ཆོས་་་
གཏེར་མགོ་བརྩམ་ཙ་ན་ཕྱག་རྒྱའི་ཏྟ་རློན་པ་ཆོས་སྐྱོང་མཉེས་རྫས་ཡིན་ཞེས་་་་་
ཕུལ་བ་དང༔ སེ་ར་འཇམ་དབྱངས་ཀྱི་སྤྲུལ་པའི་སྐུ་གང་གི་རིན་པོ་ཆེ་བྱུ་རུ་་་་་
མཁའ་འགྲོའི་བླ་རྡོ་ཆེ་བརྗིད་མཛེས་པ་སྤྲིངས་ནས་འབྱོར་བ་སོགས་ཀྱི་རྟེན་འབྲེལ་
བཟང་པོའི་མཚམས་སྦྱར་ནས་ལེགས་པར་བརྡའ་ལས་བསྒྱུར་སྐབས་ཕྱིའི་ནམ་་་་
མཁའ་ལ་འཇའ་འོད་ཀྱི་དྲྭ་གུར་ངོ་མཚར་བ་ཡུན་རིང་བོའི་བར་དུ་བཀྲམསཿ དྲི་
བསུང་སྤོས་ངད་ལྡང་བ་དྭངས་སྤྲོས་གནས་སུ་མངོན མཚན་མོར་བཤུད་གླུ་ཐོད་
རྔ་ཏིང་ཤག་དྲིལ་ཆུང་གཡེལ་ཕྲེང་རྔ་དུང་རྒྱུད་མིང་རྔ་གླིང་སོགས་སྙན་པའི་སྒྲ་་་
དུས་རིང་མོར་ཤར་བ་བྱུང་སྟེ་ལས་དག་ཆ་ཤས་ཀྱི་སྤྱོད་ཡུལ་ཙམ་མོ༔ ཡང་ཁ་རོ་
ཏ་ནས་ཡིན་སྐད་པའི་ཨ་ཙར་གཉིས་ཀྱི་སྨྲར་མི་ཤེས་པས་བརྡའ་ཚིག་མང་པོས་་་་་
བསྐུལ་བ་དང འཇིགས་རྔམ་ཚལ་ནས་ཡིན་པར་སྐད་པས་ལྕེ་སྤྱང་དྲུག་གིས་ཆོ་
ཆོ་ཟུང་ཟུང་ལྡག་ལྡག་དུས་ལ་བབ་དམ་ཚིག་ཡིན ཞེས་འདྲ་མིན་གྱི་བསྐུལ་་་་་
བརྡའ་མང་པོ་བྱུང་བ་དག་བདག་དང་གཏེར་སློབ་གཟུང་མ་གསུམ་གྱི་ངོ་མཚར་་
བའི་གནས་སུ་མཐོངཿ ཞག་བདུན་ཕྲག་ཙམ་འདས་རྗེས་བཀའ་སྲུང་བཙན་རྒོད་
ཆེན་པོའི་བསྐུལ་མ་བྱུང་ཚེ་གཟི་མདངས་དཔའ་བརྗིད་བཟོད་སྲན་དཀའ་བ་བྱུང
ཡང་རེ་འགའ་ཉམས་ཀྱི་སྣང་ཆར་དྲང་སྲོང་ཆེན་པོ་གནས་འཇོག་བྱ་བ་དང
དྷཀི་དམར་མོ་སྐྲ་འཁྲོལ་མ་གཉིས་ཀྱིས་རོལ་པའི་གར་བསྒྱུར་ཞིང༔ གསུང་གི་་་
• 221 •



བདུད་རྩི་མང་པོ་ཞིག་གནང་མཐརཿ ཨེ་མ་ཧོ༔ སྐུ་རྒྱུད་ཉི་ཟླ་ཁ་སྦྱོརཿ གསུང་
རྒྱུད་པདྨ་འབུམ་བརྩེགསཿ ཐུགས་རྒྱུད་ཟླ་གམ་ཀློང་དགུ ཡོན་ཏན་རྒྱུད་ནོར་
བུ་སྤུང་བ༔ ཕྲིན་ལས་རྒྱུད་མཁའ་འགྲོ་རྒྱུ་མ་རྣམས་ཀྱིས་ཚོམ་བུ་འབུམ་འབུམ་་་
བཅས་མཁའ་སྤྱོད་ལ་ཕེབས་འགྲོ ཨ་ལ་ལ་ཧོ ཞེས་ཟེར་ནས་ཡལ་ལོ ཡང་
འོད་གསལ་ཉམས་ཀྱི་སྣང་ཆར་གནུབ་སྟོན་གྲུབ་པའི་ཁྱུ་མཆོག་སྨུག་ནག་སྔགས་ཀྱི་
ཆས་གོས་ཅན་གྱིསཿ ཨེ་མ་ཧོ༔ སྣང་སྲིད་ལྷ་དང་ལྷ་མོའི་དབྱིངསཿ འབྱུང་་་་
དང་འབྱུང་འགྱུར་ཡབ་ཡུམ་དལཿ ཁམས་དྲུག་དྭངས་མ་སྔགས་ཀྱི་རྟེན༔ ལུས་
གནས་ལུས་ལ་མ་སྐྱེས་པཿ ཡེ་ཤེས་ནམ་མཁའི་གཟུགས་ཅན་འདི ཐབས་ཤེས་
ངེས་པའི་རྒྱུད་དོན་ཡིན ལ་ལ་ན་ད་དྷུ་ཏིའི་ཁམས འཁོར་ལོ་ལྔ་དང་ཁམས་
ཀྱི་ཆོས སྣང་དང་མི་སྣང་ཕྱེད་སྣང་བ ཀུན་རྫོབ་རྒྱུ་ཡི་སྦས་དོན་ཡིན
འབར་དང་འཛག་པ་ལས་བྱུང་བའི དབབ་བསྐྱིལ་འདྲེན་དགྲམ་དམ་ཚིག་གིས
ཡས་དབབ་ཐབས་དང་མས་བརྟན་ནི འདོད་ཆགས་ཆོས་ཀྱི་སྦས་དོན་ཡིན
སེམས་ལྔས་དྲངས་བའི་འོད་གསལ་ནི༔ བདེ་བ་ཆེན་པོའི་ཡེ་ཤེས་དེ གཉུག་་་
སེམས་ཤིན་ཏུ་ཕྲ་བའི་གསངཿ སྣང་བ་སེམས་ཀྱི་སྦས་དོན་ཡིན ཆེས་ཕྲའི་ཡེ་་
ཤེས་བུམ་སྐུའི་ཚུལ འོད་དང་ཡི་གེ་སྐུ་ཡི་ཚད མདོར་ན་ནམ་མཁའི་མཐར་
མཉམ་པ སྟོང་ཉིད་རྟགས་ཀྱི་སྦས་དོན་ཞེསཿ ཐམས་ཅད་དག་དང་མཉམ་པ་
རཿ མ་ལུས་ངོ་བོ་ཉིད་དུ་སྒྲུབསཿ ཞེས་སོགས་རྒྱུད་ཀྱི་གསང་བ་བསྒྲགས་པ་་་་
དངཿ ཡང་མདོར་བསྟན་པ་ནི ལུང་ཨ་ནུ་ཡོ་ག་མདོ་ལྟར་དུ་བཤད་པ ལུང་
གིས་འབྱེད ཚིག་གིས་བཀྲོལཿ ས་ལམ་གྱིས་འགྲོས་བསྟན་པ་ཡིན མདོ་རྒྱུད་
ལྟར་དུ་བཤད་པ ཐག་ལྟ་བས་བཅད ལ་སྤྱོད་པས་དོརཿ མན་ངག་གི་རྒྱབ་
• 222 •



སྐྱོར་བྱ་བའོ༔ མདོ་མན་ངག་ལྟར་དུ་བཤད་པཿ ལུས་ལུང་གི་མདོ་ཆིངས
སྲོག་གཟུགས་སུ་སྒྲུབས་པ མི་ཤིག་ཐིག་ལེར་གཞི་བཅའ་བ་ཡིན་གསུངཿ ཡང་
འགགས་བསྡུ་བ་ལཿ ཏི་ཀ་གསང་བའི་སྒྲོན་མེ་ལྔ་བརྒྱ་ལྔ་བཅུ་རྩ་གཅིག་རྒྱུད་ཀྱི་
སྐོར༔ ཡང་ཟབ་སྲོག་གི་ཀའུ་སྟོང་ཕྲག་བདུན་ཅུ་རྩ་གཉིས་སྒྲུབ་པའི་སྐོརཿ ཟབ་
པ་སྙིང་གི་མེ་ལོང་བཅུ་བརྒྱད་བཞི་བཅུ་རྩ་གཉིས་མན་ངག་གི་སྐོརཿ གནད་་་་་
གསང་ནོར་བུའི་བང་མཛོད་བརྒྱ་དང་སུམ་ཅུ་དབང་གི་སྐོརཿ ཨུ་པ་དྷེ་ཤེའི་་་་་
གསང་གནད་བཅུ་བདུན་ཉེར་ལྔ་ལུང་བྱང་གི་སྐོར་རྣམས་བཞུགས་པ་ཡིན་གསུང
ཡང་བར་སྐབས་མཁའ་འགྲོ་སྔོན་མོ་རུས་པའི་རྒྱན་ཅན་ཞིག་གིས ཨེ་མ ནོར་
བུ་རིན་ཆེན་རང་ལ་ཡོད་མོད་ཀྱི དགོས་དགུ་གཞན་དུ་སྩལ་བ་འོས་མ་ཡིན
གསལ་བྱེད་མིག་དབང་རང་ལ་འཛོམ་ལགས་པས མིག་འབྲས་འབད་པས་སྩོལ་
བ་མ་ལགས་ཀྱི ཤེས་རབ་སྒྲོན་མེ་ནང་ནས་འབར་ལགས་ན༔ རྟོག་གེའི་བློ་ལ་
བསྟུན་པ་མ་ལགས་ཀྱི འབུམ་ཕྲག་མཁའ་འགྲོའི་སྐུ་ལ་བཏུད་ལགས་པས
གདུལ་བྱ་འབད་པའི་སྒྲུབ་དགོས་མི་འདུག་ཀྱི ཞུ་བདེའི་འོད་གསལ་ལྷན་སྐྱེས་་
རང་འབར་བསཿ མཛེས་མོའི་བཞིན་ལ་ཞེན་གདུང་མི་འཚལ་གྱི མི་འགྱུར་་་་
དཔལ་གྱི་བེའུའི་རྒྱ་གྲོལ་བས ས་རྡོའི་གཏེར་ལ་སྲེད་པ་མི་འཚལ་གྱི ཐུགས་་
ཕྲད་རྗེས་མེད་བློ་བདེའི་རྣལ་འབྱོར་བས བྱ་བ་མ་གྲུབ་པ་ལ་གང་མ་མཆིས
ཁ་ཅིག་རྒྱུད་ཀྱི་གླན་ཞིང་ཚིག་གིས་བཀྲོལ གོ་བ་འདམ་འབྱར་བསེ་རུ་སྟོང་པར་
ལུསཿ སངས་རྒྱས་མ་མཐོང་སེམས་ཅན་སྙིང་པོ་འདྲ སྦས་དོན་མ་རྟོགས་་་་
འོག་གཏེར་དང་འདྲ ཆོས་སྐུ་མ་རྟོགས་དམུས་ལོང་ཀུན་སྤྱོད་འདྲ མཉམ་་་་
ཉིད་མ་རྟོགས་བྱིས་པའི་རྩེ་འཇོ་འདྲ བདེ་སྟོང་མ་རྟོགས་རྒན་མོའི་ཞེན་གདུང་
• 223 •



འདྲ ཉན་ཐོས་བྱིས་པའི་ཁྲོད་ན་ཁྱོད་མི་གསལ རྟོག་གེ་སྒྲོ་བཏགས་ཁྱུ་ལ་རྗེ་
མི་མཛ༢ རྨོངས་གླང་རག་པོའི་ཁྲོད་དུ་དོན་མི་མཐོང ངོ་མཚར་ཅན་ཁྱོད་་་་
བདག་གཞན་ཐུགས་རྗེའི་ཟུངསཿ སྦས་དོན་བཀྲོལ་བ་གདུལ་བྱའི་གསོས་སུ་ཆེ
བདེ་སྟོང་མཎྜལ་སྐུ་དྲིན་གཟོ་ཕྱིར་འབུལཿ ཞེས་ཟེར་ལ་ཕྱག་བྱས་ནས་ཡལ་ལོ
བར་སྐབས་བདུད་རྒྱལ་ཐོད་པའི་ཕྲེང་བ་ཅན་བྱུང་ལ་མཚོ་སྔོན་པོ་ལ་ཁ་ཞག་ཕབ
བི་ཌཱརྱའི་ཚོན་ཁ་བསྒྱུརཿ ཧ་ལའི་མེ་ཏོག་གི་འདབ་འབྲས་གཏོར་བྱེད་མཁའ་་་
འགྲོ་འབུམ་གྱི་གསང་སྲོག་བཅུད་དུ་དྲིལ་བ༔ ལྔ་བརྒྱའི་གསང་མ་སྐྱོབས་པའི་་་་
མན་ངག་གནད་ལ་དབབ་པ་ངོ་མཚར་ཆེ་ཞིང་ཤིན་ཏུ་ཡ་མཚན་པའི་གནས་སུ་་་
མངོན་ཟེར་ནས་ཡལ བར་སྐབས་སུ་སྨུག་ནག་གཡུ་ཡི་རལ་གཅིག་མ་བྱུང་ལ
ཨེ་མ སྔོན་ཨོ་རྒྱན་དྷུ་མ་ཐ་ལ་ནསཿ རྗེ་ཁྲག་འཐུང་ནག་པོའི་གཏད་རྒྱ་མཛད
མགོན་གཏེར་བརྒྱའི་དབང་བསྐུར་བྱིན་རླབས་པསཿ ཁོང་གཏེར་བཞེད་སྙིང་པོ་
ཡ་མཚན་རྨད དབང་ཆེན་པོའི་སྤྲེལ་ལོའི་སྤྲེལ་ཟླར་བསྐུལ ས་འཛིན་མ་་་་་
གསེར་གྱི་རྡོ་རྗེས་བསྟོད དངུལ་བུམ་པ་བཅུད་ཀྱི་བཀང་བས་གསོ དབང་་་་་
ཟེར་སྟོང་དངར་བའི་ལྕགས་ཀྱུས་བསྐུལཿ ལྷ་ཆེན་པོའི་རུ་མཚོན་ཕྱིར་ལ་འབོད
ཁོང་སྨོན་ལམ་འཕྲོ་འཛོམས་དམ་པས་བསྙེན གྲོགས་ལས་འཕྲོ་འཛོམས་མས་་་
ལྡེའུ་མིག་བྱས རྟགས་རྟེན་འབྲེལ་དུས་ཚིག་བདུན་གྱིས་བསྐུལ མ་མཁའ་་་་
འགྲོའི་གསང་མཛོད་སྒོ་འཕར་ཕྱེས མཚམས་རེ་འགའ་ཆོད་ལ་ཉེས་འགལ་རེ
དགྲ་ནག་པོའི་འུར་མགོ་ཁྱི་ཡི་གཤོགས གླང་དམར་པོ་རྭ་བརྡར་ཁྲ་ལ་ལ
སྟག་ཁྲ་མོའི་རྩལ་ཆེན་བསྐྱོད་ནས་ཐལ རྗེ་མི་འགྱུར་གསེར་གྱི་ཕ་བོང་ལ
མདངས་འོད་གསལ་རྨ་བྱའི་བསིལ་ཁང་ཕུབ གྲལ་མཛེས་པ་ནོར་བུའི་མགུལ་་
• 224 •



་
ཕྲེང་ལཿ དཔལ་གནམ་ལྕགས་གཟེར་བུའི་རྒྱ་ཡིས་གདབ༔ ཕྱོགས་རྨ་བྱའི་རྩལ་
ཕྱུང་ཕེབས་པ་ན འཛུམ་རིན་ཆེན་གཡུ་ཡི་བུམ་བཅུད་བགོ ཐབས་འདི་ནི་་་
གནད་བརྒྱའི་འགགས་མདོ་ཡིན༔ ཁྱོད་དགོངས་བརྒྱུད་ལུས་ལ་སྟོབས་རྩལ་་་་་
རྫོགསཿ མ་མཁའ་འགྲོའི་བརྡའ་བརྒྱུད་ནུ་ཞོའི་བརྒྱག བུ་དམ་གཙང་སྙན་་་་་
བརྒྱུད་སྙིང་ཏིག་བཀྲམས ཁོང་འབྲེལ་བ་ཐོབ་ཚད་མཁའ་སྤྱོད་འགྲོ ཞིང་དྷུ་
མ་ཐ་ལར་ངོ་མཚར་རྨད དབང་སྤྲེལ་ལོའི་སྤྲེལ་ཟླའི་ཚེས་བཅུ་ནས དུས་་་་
བདུན་ལ་མཁའ་འགྲོའི་གླུ་ཡིས་བསྐུལ། རྟགས་རྟེན་འབྲེལ་དགེ་བའི་ཕྲིན་ལས་སུ
ཞིང་འདི་རུ་མཁའ་འགྲོ་དགོངས་འདུས་ཕེབསཿ ད་དབྱིངས་ཀྱི་རྗེ་མོའི་ཐུགས་་་་
བཞེད་འགྲུབ༔ ལས་མཛད་པ་ཕྲིན་ལས་རྒྱ་ཆེར་སྤེལ ཨ་ལ་ལ་ས་མ་ཡ་ཞེས་་་་་
ཟེར་ནས་ཡལ་ལོ
དེ་ལྟར་བྱུང་ཚུལ་གྱིས་ལོ་རྒྱུས་ཞིབ་པར་སྤྲོས་ཏེ་སྐལ་ལྡན་རྣམས་ལ་ངེས་ཤེས་
ཁྱད་པར་བ་འཁྲུངས་བར་བྱས་ནས་མཁའ་འགྲོ་འབུམ་གྱི་དབང་རྫོང་ལ་འཇུག་་་
འཚལ དེ་ཡང་མཚུངས་པར་ལྡན་པ་ནི་ལྷན་སྐྱེས་བདེ་བ་ཆེན་པོའི་ཡེ་ཤེས་་་་་
འཁོར་འདས་ཡོངས་ཁྱབ་ཏུ་བརྡལ་བ་དེ་དངཿ ལྷན་ཅིག་བྱེད་པ་ནི་ཐབས་དང་
ཤེས་རབ་ངེས་པའི་ལམ་ལ་འཇུག་ཕྱིར་བུམ་གསང་ཤེས་རབ་དབང་གིས་སྨིན་པར་
བྱས་ནས་ཐབས་གྲོལ་གྱི་ལམ་ཁྱད་པར་ཅན་ལ་བརྩོན་པ་དངཿ རྒྱུ་ནི་སེམས་ཅན་
སངས་རྒྱས་སྙིང་པོ་ཅན་དག་མཉམ་ཆེན་པོའི་ངང་ཚུལ་དང བདག་པོ་ནི་ཞུ་་་
བདེ་འབར་འཛག་གི་དགོངས་སྤྱོད་ལ་མཁས་པའི་རྒྱལ་པོ་ལྟ་བུ་དང དམིགས་་
པ་ནི་ཆོས་ཀྱི་རྒྱལ་སྲིད་བསྐྱང་ཞིང་བསྟན་འགྲོར་ཕན་པའི་སྨན་འགྱེད་པ་དང
དེ་མ་ཐག་དགའ་བཞིའི་དྲངས་བའི་འོད་གསལ་ཉམས་སུ་མྱོང་བ་དེའོ དབང་་་
• 225 •



，
གི་དངོས་རྒྱུ་རྡོ་རྗེ་སློབ་དཔོན་དངཿ དཀྱིལ་འཁོར་མཁའ་གསང་བྷ་གའི་དལ་ལ་
བརྟེན༔ རྫས་ཀུན་དྷ་བྱང་ཆུབ་ཀྱི་སེམས་བཅུད་ལ་ལོངས་སྤྱོད་པ ཐབས་་་་་
སྔགས་ཀྱི་དགོངས་སྤྱོད་དག་པས་མཁའ་གསང་བསྲེ་བ༔ སྒྲུབ་བྱ་བདེ་བ་ཆེན་་་་
པོའི་ཡེ་ཤེས་རང་མཚན་པ་མངོན་སུམ་དུ་མཐོང་བ དམ་ཚིག་ནི་མི་འགྱུར་ཀུནྟ་
སྙིང་ལ་གནས་པ་དངཿ བརྟུལ་ཞུགས་ཀྱི་སྤྱོད་པ་རླང་པོའི་སྦྱོར་སྒྲོལ་བདག་་་་་
གཞན་གཉིས་མེད་ཀྱི་དོན་དུ་ཉེར་གསུམ་མམ་ཉེར་ལྔ་གནས་པ་དངཿ འབྲས་བུ་
ནི་རང་ལམ་ཀྱི་ས་བཅུ་ལམ་ལྔས་རྩལ་ཆེན་རྫོགས་ནས་མ་ཆགས་པདྨ་ཅན་ནམ་ཡི་
གེ་འཁོར་ལོ་ཚོགས་ཆེན་དུ་མངའ་དབང་འབྱོར་ཞིང་སྐུ་གསུང་ཐུགས་ཡོན་ཏན་་་
ཉེར་ལྔའི་གདུལ་བྱའི་ཁམས་ཚད་མེད་པར་འགྲོ་དོན་ཕྲིན་ལས་རྒྱ་ཆེ་རྒྱུན་རིང་དུ་
འབྱུང་བར་བྱ་བའོ༔ དེ་ལྟ་བུའི་མྱུར་ལམ་ཕྱག་རྒྱ་རོལ་པ་ཟླ་གམ་ཀློང་དགུའི་་་་
དབང་སྐུར་ཟབ་མོ་ཞུ་ཕྱིར་སྒྱུ་ལུས་འོད་གསལ་ཀྱིས་མཎྜལ་ཕུལ་མཛོད༔ བདེ་་་་
སྟོང་ཞི་བདེའི་རྣལ་འབྱོར་ལ་ཁྱེད་ཤེས་ཀྱི་འདུན་པ་དྲག་པོའི་གསོལ་བ་གདབ་པ་
འདིའི་རྗེས་ཟློས་མཛོདཿ དེ་ལྟར་ལོ་རྒྱུས་བསྙད་ནས་སུ སློབ་བུའི་སྒོ་གསུམ་་་
སྨིན་པར་བྱ༔ དཀྱིལ་འཁོར་མཆོག་ནི་ཡང་ཏག་སྟོན རྒྱུ་གཉིས་རྐྱེན་བཞིའི་་་་
དབང་སྐུར་ལེན༔ རྩ་བ་ཡན་ལག་དམ་ཚིག་སྲུངས ཐབས་ཤེས་ངེས་པའི་ལམ་
བསྙེན་མཿ ཚེ་ལུས་གཅིག་གིས་རིག་འཛིན་འགྲུབ༔ འདི་ལ་ཐེ་ཚོམ་ཙམ་ཡང་་་
མེད ས་མ་ཡཿ ཨེ་མ སློབ་དཔོན་ཁྲག་འཐུང་ནག་པོའི་བཀའ༔ མཁའ་་་
འགྲོ་འབུམ་གྱི་གསང་མཛོད་འདི༔ གནུབ་སྟོན་གྲུབ་པའི་ཁྱུ་མཆོག་དང
དགྱེས་སྡེ་མཁར་ཆེན་མཚོ་རྒྱལ་མཿ འབུམ་ཕྲག་ཡངས་པའི་མཁའ་འགྲོ་ཡི
དགོངས་པ་དབྱིངས་གཅིག་ལ་བརྟེན་ནསཿ སྨོན་ལམ་གཏད་རྒྱ་མཛད་པ་དང
• 226 •



སེམས་ཅན་ཡུན་དུ་བདེ་ཕྱིར་སྦསཿ སྙིགས་མར་ནད་མཚོན་གཟེང་ལང་ཚེ ཨོ་
རྒྱན་རྒྱལ་ཚབ་སྐྱེས་བུ་ལྔསཿ དག་སྣང་དགོངས་པ་ས་གཏེར་གྱིས རྩོད་ཆེན་་་
གསུམ་གྱི་རུ་བཟློག་ནསཿ བསྟན་འགྲོས་བདེ་སྐྱིད་ཉིན་མོར་བྱེད བཀའ་འདི་
བཙན་རྒོད་འབར་བ་དང༔ བདུད་རྒྱལ་ཐོད་ཕྲེང་སྔགས་བདག་མ དཀར་མོ་
ཉི་ཟླའི་ཕྲེང་བ་དང ཤ་ཟ་ལྕེ་སྤྱང་གདོང་ལ་གཏད བཀའ་ལོག་འདོད་སྲེད་་
ཅན་མ་སྡོམཿ ཐུགས་སྲས་རིག་འཛིན་ཕྱག་ཏུ་སྤྲོསཿ འབྲེལ་ཚད་མཁའ་སྤྱོད་་་་
ཞིང་ལ་འགོད དོན་གཉིས་ལྷུན་གྲུབ་གདོན་མི་ཟ ས་མ་ཡཱ༔ རྒྱ་རྒྱ་རྒྱ
གཏེར་རྒྱ༔ གཏད་རྒྱ སྦས་རྒྱ༔ ཟབ་རྒྱ༔ གསང་རྒྱ གུ་ བརྡའ་ཐིམ
ཞེས་པའང་ལུང་ཟིན་བསྟན་པའི་ཁུར་ཆེན་བཞེས་པའི་དཔའ་བོ་བདུན་གྱིས་
བཀྲ་ཤིས་དགེ་བའི་སྐྱེས་བཅས་བསྐུལ་བ་དང་། ཐབས་གྲོགས་སྨོན་ལམ་ལས་་་་
འཕྲོ་ཅན་དམ་ཚིག་འཛིན་པའི་དཔའ་མོས་ཡང་ཡང་བསྐུལ་ངོར། ཁོ་བོ་མཁའ་་
མཉམ་ཡེ་ཤེས་རྡོ་རྗེའམ་རིག་འཛིན་གཏེར་བཞེད་སྙིང་པོའི་དག་སྣང་སྒྱུ་འཕྲུལ་
རོལ་པའི་བརྡའ་མཛོད་ལས་བསྒྱུར་བ་དགེ་ལེགས་འཕེལ། སརྦ་མངྒ་ལམ།
-
• 227 •



སྙིགས་མའི་གཏེར་སྟོན་ནུས་ལྡན་རྡོ་རྗེའི་
ཞལ་གདམས་ཉམས་མགུར་ངོ་མཚར་
དད་པའི་མཆོད་སྡོང་ཞེས་བྱ་བ་
བཞུགས་སོ།།



༄༅། །ཆོས་དབྱིངས་ཀ་དག་ནམ་མཁའ་ཡངས་པའི་ངང་། །ཆོས་ཅན་་་་་
ཟུག་རྔུའི་སྤྲོས་པ་ཀུན་གཞོམས་ཅིང་། །སྣང་སྲིད་དག་མཉམ་བརྡ་དང་དཔེ་ཆར་
ཤར། །ང་བདག་བདུད་འཇོམས་རིག་པའི་རྡོ་རྗེར་འདུད། །ཤིན་ཏུ་རྟོགས་་་་་
དཀའ་རྫོགས་པ་ཆེན་པོའི་ཆོས། །སྨྲ་བསམ་བརྗོད་འདས་ཁྱབ་བརྡལ་ཡངས་པའི་
ཀློང་། །ཡེ་ཤེས་ཆེན་པོ་ཀུན་གསལ་ཀུན་རིག་སྒོ། །འདི་ན་མཛུབ་མོའི་ཟླ་བཞིན་
བརྡ་ཚིག་དགོད། །དེ་ཡང་མདོར་བསྡུས་དེ་བཞག་ཐབས་ཙམ་བསྟན་པ་ལ།
ནམ་མཁའ་ཡངས་པའི་ཀློང་ལྟ་བུའི་ལྟ་བ་དང་། གཟའ་གཏད་བྲལ་བའི་རི་རྒྱལ་
བཞིན་ཏུ་སྒོམ་པ་དང་། རང་ས་ཟིན་པ་ཉི་ཟླ་ལྟ་བུར་འོད་གསལ་བ་དང་། ལས་
དང་འཁྲུལ་བ་ཀུན་གྱི་སྐྱོན་དང་བྲལ་བའི་སྤྱོད་པ་དང་། མཉམ་རྗེས་དབྱེར་མེད་
རིགས་པར་རྟོགས་ཐབས་ལ་བཟླ་བ་དང་ལྔ་ལས།
དེ་ལ་དང་པོ་ནི། ཕྱི་སྣང་བའི་ཡུལ་དུ་མཆིས་སོ་ཅོག་མ་དག་ལྟར་ཕར་མི་་་
གཅོད་པར་དག་མཉམ་ཡེ་སྟོང་ཀུན་བཟང་དུ་ཐག་གཅོད་པ་དང་། ནང་འཛིན་
པའི་རྟོགས་ཚོགས་ཕྲ་རག་ཐམས་ཅད་བདེན་གྲུབ་རྩིས་གདབ་ཅི་ཡང་མི་བྱ་བར་་
འཛིན་པ་ཀུན་བཟང་ཏུ་ཐག་བཅད་ནས་འཁོར་འདས་བདག་གཞན་ཕྱི་ནང་གིས་
ཆོས་ཐམས་ཅད་མེད་ལ་ཡོད་སྣང་རབ་རིབ་འཇའ་ཚོན་ཙམ་ལས་དོན་དུ་ཁྱབ་་་་
བརྡལ་ཡངས་པ་སྤྲོས་བྲལ་ནམ་མཁའ་ལྟར་དག་པ་རང་ངོ་འོད་གསལ་བ། ངོ་བོ་
སྟོང་པ། རྣམ་པ་མཁྱེན་ཆ་མ་འགགས་པ། གསལ་སྟོང་དབྱེར་མེད་དུ་ཐག་ཆོད་
ནས་རྟོགས་པ་ནི་ལྟ་བའོ། །
གཉིས་པ་ནི། དེ་ལྟ་བུའི་ལྟ་བ་གོ་མྱོང་རྟོགས་གསུམ་ཐོན་པ་ཞིག་བྱས་ནས་་་
• 230 •



གང་ཤར་བ་ཡང་རང་སར་ཀློད། གང་སྣང་བ་ཡང་རང་སར་བཞག །རྟོག་པའི་
འཕྲོ་མི་མཐུད། མི་སྨྲ་མི་འགུལ་མི་བལྟ་བར་ཐད་ཀར་དུ་བསྲེང་། བཅོས་བསྒྱུར་
དགའ་སྡུག་གང་ཡང་མི་བྱེད། ཞེན་པ་དང་སྤང་བ་གཉེན་པོ་མེད་པར་མཉམ་་་
ཉིད་དུ་འཇོག་པའི་ཀུན་ཤེས་ཀུན་རིག་ཀུན་གསལ་གྱི་ཡེ་ཤེས་འཆར་ཞིང་རིག་་་་
པའི་རྒྱལ་པོའི་རང་ས་ཟིན་པའོ། །འདི་དུས་ཉོན་མོངས་པ་དུག་ལྔ་སོགས་མི་དགེ་
བ་ཅི་ལྟར་ཤར་ཡང་རྗེས་གཅོད་ཞེན་ཆགས་མ་སོང་ཚེ་ཐམས་ཅད་ཡེ་ཤེས་སུ་རིག་
པའི་རླབས་ཀྱིས་གྲོལ་བ་ནི་དཔེ་གསེར་འགྱུར་གྱི་རྩི་ལྟ་བུའོ། །སྣང་བ་ཅོག་བཞག་
རྒྱ་མཚོ་རླུང་གིས་མ་བསྐྱོད་པ་ལྟ་བུ་དང་། འཛིན་པ་ཅོག་བཞག་རི་རྒྱལ་གཡོ་་་་
བས་མི་བསྐུལ་བ་ལྟ་བུ་དང་། རིག་པ་ཅོག་བཞག་ཉི་ཟླ་སྤྲིན་གྱིས་མ་བཅིང་བ་ལྟ་
བུ་དང་། འབྲས་བུ་ཅོག་བཞག་ནམ་མཁའ་སློང་བྱེད་ཀྱི་སྐྱོན་གསུམ་དང་བྲལ་་་
ནས་དྭངས་གསལ་ལྟ་བུ་དགོས་པའོ། །སྒོམ་པའི་ངོ་བོ་དམིགས་པ་མེད་པ་ནི་སྟོང་
པ་ཆེན་པོའི་གཞི་བྱ་བ་དང་། ཧད་པོ་མ་སོང་ཡེ་ཤེས་ཆེན་པོ་རུ་བབ་སྐྱོང་བ་ནི་་
ཀུན་ཏུ་སྣང་བའི་ལམ་བྱ་བ་དང་། སྒོ་ཀུན་ནས་རིག་པ་གཅིག་ཏུ་བསྡམ་ལ་བོར་
མེད་དུ་བཅིང་བ་ནི་རྒྱུའི་ཏིང་ངེ་འཛིན་གྱིས་མཐུན་གྲོགས་བྱ་བ་ཡིན་ནོ། །མདོར་
ན་ཤར་བ་ཇི་སྙེད་ཅིག་ཡོད་ཀྱང་སྐུ་གསུམ་གྱི་དགོངས་ཀློང་ཡིན་པའི་ཤར་བས་མི་
འཆིང་། འཛིན་པ་ཕྲ་རག་ཐམས་ཅད་ཀྱིས་བཅིང་ཞིང་འཆིང་བ་ཡིན་པས་དེ་་་
གཅོད་དགོས་པ་ནི་གལ་ཆེ། གཞན་ཡང་ཟབ་གནད་རྒྱས་པ་མང་ཡང་བླུན་པོ་་་
རང་གི་མི་ཤེས་པའི་མདོ་རྩ་ནི་འདི་ཁོ་ནའོ། །
གསུམ་པ་ནི། དེ་ལྟར་ལྟ་སྒོམ་གཉིས་ཀྱི་ལམ་གནད་ལྟར་གོམ་མྱོང་རྟོགས་་་་
གསུམ་ཐོན་ཚེ། རིག་པའི་རང་ས་ཟིན་པ་ནི། ངོ་བོ་འོད་གསལ་ཆོས་སྐུ་མཚན་མ་
*
ས
• 231 •



T
-
-
མེད་པ་དང་། རང་བཞིན་འོད་གསལ་བ་ལོངས་སྐུ་འགགས་པ་མེད་པ་དང་།
ཐུགས་རྗེ་འོད་གསལ་བ་མཐའ་ཐམས་ཅད་ལས་གྲོལ་བ་དང་། སྣང་བ་འོད་་་་
གསལ་རང་ཤར་གྱི་ཡེ་ཤེས། འཛིན་པ་འོད་གསལ་རང་གྲོལ་གྱི་ཡེ་ཤེས། རང་་་་
རིག་རང་གསལ་སྒྲོན་མེའི་འོད་གསལ་བ་སྟེ་རྣམ་པ་མང་དུ་ཤར་བ་རྣམས་ནི་ཡོན་
ཏན་ཡར་ལྡན་གྱི་ཚུལ་དུ་འཆར་བའོ། ། །
བཞི་པ་ནི། དེ་ལྟར་ལྟ་སྒོམ་གྱི་ངང་བསྐྱངས་བའི་སྐབས་སུ། ཆོས་ཐམས་་་་
ཅད་གདོད་ནས་མེད་ཅིང་མ་གྲུབ་ལ་གཞི་གཅིག་པུའི་རིང་བཞིན་སྐྱོན་ཡོན་གྱིས་་
སླད་མི་འཇུག་པའི་ཕྱལ་བ་སྐུ་དང་ཡེ་ཤེས་འདུས་མ་བྱས་ཤིང་ལྷུན་གྱིས་རྫོགས་་་་
ཤིང་ཡོངས་སུ་གྲུབ་པའི་དམ་ཚིག་དང་། ཉོན་མོངས་རང་གྲོལ་དང་། སྣང་བ་སྐུ་
རྡོ་རྗེ། གྲགས་པ་གསུང་རྡོ་རྗེ། དྲན་རྟོགས་ཐུགས་རྡོ་རྗེ། ཡན་ལག་བཅུའི་དམ་
ཚིག་སོགས་ཡོངས་སུ་དག་པར་བསྲུང་བ་ནི་དབྱིངས་ཀྱི་རྒྱན་ནོ། །མི་དགེ་བཅུ་་་
སོགས་དུག་བཞིན་སྤོངས་ཞིང་། དགེ་བ་ཕྲ་ཞིང་ཕྲ་བ་རྣམས་དང་ལེན་བྱ་བ་ནི་་
དམ་ཚིག་གོ། །འདི་ལྟ་ཕྱོགས་སུ་སྤྱོད་པ་མི་འཆོལ་བ་ནི་གནད་གསང་ངོ༌། །སྣང་
བའི་ཆོས་ཐམས་ཅད་མེད་ཅིང་མ་གྲུབ་པར་ཟད་པའི་ཡོན་ཏན་རིག་པའི་རང་ས་
ཟིན་ཅིང་ཚད་ལ་ཕེབས་པའི་ཡོན་ཏན་དང་། བདེ་གསལ་མི་རྟོག་སྡུག་བསྔལ་་་
གསུམ་དང་སྨྱོན་པའི་བྱ་བཞག་སོགས་ཅི་ལྟར་བྱུང་ཡང་རང་སར་ནོན་པས་ཉམས་
ཀྱི་སྣང་བའི་གོང་རོལ་དུ་ཕེབས་པའི་ཡོན་ཏན་ཆོས་ཅན་གྱི་སྣང་བ་དབྱིངས་སུ་་་
ཟད་ནས་ཆོས་ཉིད་མངོན་སུམ་ལྷུག་པར་མཐོང་བའི་ཡོན་ཏན་རྣམས་རྫོགས་པ་་་
དང་། འཁོར་བར་མི་འཇིགས་འཇིགས་མེད་རྟོགས་པའི་གདེངས། ཉོན་མོངས་
མ་སྤངས་སྤང་མེད་ཐོབ་པའི་གདེངས་དང་། འབྲས་བུ་རྩོལ་མེད་རྩོལ་ཡུལ་བྲལ་
• 232 •



བའི་གདེངས། སྐུ་དང་ཡེ་ཤེས་ཡོན་ཏན་རྣམས་ལ་གཞན་ཐོབ་ཀྱི་རེ་མི་འཆའ་་་
བའི་གདེངས་ཐོབ་པའོ། །སྣང་བ་དབང་ཐོབ་རྐྱེན་ངན་གྲོགས་སུ་འཆར་བ་དང་།
སྒྱུ་ལུས་དབང་ཐོབ་ནད་གདོན་རྐྱེན་གྱིས་མི་ཚུག །རླུང་སེམས་དབང་ཐོབ་ཉམས་
ལེན་ལ་རང་བྱན་ཚུད་པའོ། །དེ་དག་ཐམས་ཅད་རྣམ་པ་ཉོན་མོངས་སོགས་དང་
དུ་ལེན་པ་འདྲ་ཡང་ངོ་བོ་སྐྱོན་གྱིས་མ་གོས་པའི་ནམ་མཁའ་ལྟར་ཀ་ནས་དག་པ་་
ཉིད་དོ། །
ལྔ་པ་ནི། ཤིན་ཏུ་ཕྲ་བའི་རང་རིག་རང་གསལ་རིག་པའི་ཡེ་ཤེས་ཉིད་རང་ལ་
འགྲོགས་ནས། ཟ་ཉལ་འགྲོ་འདུག་བྱ་སྤྱོད་བཟླས་བརྗོད་ཏིང་འཛིན་སྒོམ་པ་་་་་
བསྐྱེད་རིམ་ལྷ་སྣང་བདེ་བ་སྡུག་བསྔལ་བར་བ་གང་གི་སྐབས་སུ་ཡང་། ངང་མ་་་
ཤོར། ཧ་རང་གོ། ངང་མངོན་གྱུར། ས་མ་བོར། གནད་མ་ལུས་ཙམ་ལམ་དུ་
ཁྱེར་ལ། དང་པོ་རྩོལ། བར་དུ་ལྷོད། ཐ་མ་ཀློད་ལ་ངོ་བོར་སྡོད་པ་ནི་གནད་་་་
ཟབ་མོའོ། །དེ་ལྟ་བུའི་ས་བཅད་མདོར་བསྡུས་པ་ལྔ་འདི་ནི་ཉམས་ལེན་གྱིས་་་་་
གནད་གསང་ཡིན་ནོ། །རྒྱས་པར་སྤྲོས་ན་གཞུང་གཞན་དག་ཏུ་གསལ་བའོ། །
སྨྲས་པ། ཟབ་གསང་སྙིང་ཐིག་ཆོས་བཅུད་ནམ་མཁའི་ཀློང་། །དབང་པོའི་་
རིམ་འཇུག་བགོ་སྐལ་གཟའ་སྐར་བཀྲ། །མུན་སྒྲིབ་མགོ་རྨོངས་མ་མཐོང་གང་་་་་
ཟག་ལ། །མཛུབ་མོའི་ཟླ་བཞིན་ལྐོག་ཡིག་འདི་ཙམ་བཀོད། །ཟབ་ཅིང་གཏིང་་་་
དཔོག་དཀའ་བའི་མྱུར་ལམ་དོན། །རང་བློས་འདམ་བུའི་ཀློང་དུ་མ་ཤོངས་ཏེ། །
གོལ་ནོར་འཁྲུལ་བ་མཆིས་ནས་ཕྱོགས་ལོགས་སུ། །བཟུང་ཞིང་བྲིས་ཀྱང་རྩ་་་་
གསུམ་སྤྱན་སྔར་འཆགས། །འདིས་མཚོན་དགེ་བས་ལུས་ཅན་སྐྱེ་འགྲོ་དག །སྡུག་
བསྔལ་གསུམ་སོགས་མིང་གི་ལྷག་མར་གྱུར། །བསམ་པའི་དོན་རྣམས་ངང་གིས་་
s
• 233 •



འགྲུབ་ནས་སུ། །ཚེ་གཅིག་རྡོ་རྗེ་འཆང་སྐུ་འགྲུབ་པར་ཤོག །ཅེས་པ་འདི་རང་་་་
སློབ་དམ་པ་དགེ་བཙུན་མཐུ་དཔལ་གྱི་བཞེད་ངོར་རྨོངས་པ་བན་གཟུགས་ཀུན་་་་
ཉིས་བྲིས་པ་དགེའོ། །དགེའོ། །དགེའོ། །ལེགས་སོ། །སརྦ་མངྒ་ལམ། །
༈ རྣམ་པ་ཀུན་ཏུ་མཚན་ལྡན་གྱི་བླ་མ་ལ་དད་པ་དང་མོས་གུས་མ་བརྗེད།
འདུས་བྱས་ཀྱི་ཆོས་ཐམས་ཅད་སྒྱུ་མ་དང་རྨི་ལམ་འདྲ་བས་གང་ལའང་ཆགས་་་་
ཞེན་འདི་ཨེ་ཆོད་ལྟོས། དུག་ལྔ་འདི་ནང་གི་བདུད་ལྔ་ཡིན་པས་འདིས་རྐྱེན་དབང་
དུ་མ་གཏོང་། ཕྱོགས་འཛིན་འདི་ཡོན་ཏན་གྱི་འགོགས་བྱེད་ཡིན་པས་ཕྱོགས་མེད་
ལ་དག་སྣང་བསྐྱེད་དགོས། འཇིག་རྟེན་ཆོས་བརྒྱད་ཀྱི་བྱ་བ་ཟིན་དུས་མེད་པས་་་
ཐམས་ཅད་རོ་སྙོམས་ཅི་ཐུབ་གང་ཐུབ་ཀྱིས། རྣམ་གཡེང་འདི་བསླུ་བྱེད་ཀྱི་དམ་སྲི་
ཡིན་པས་རྟག་པར་ཉམས་ལེན་ལ་བརྩོན་མཛོད། རང་བབ་གཉུག་མའི་ཤེས་པ་་་
འདི་ཆགས་སྡང་རྨོངས་གསུམ་དང་མ་འདྲེས་ཤིང་བདེ་གསལ་མི་རྟོག་གི་མ་བསླད་
པར་བར་མེད་ཟང་ཐལ་ཁྱབ་བརྡལ་རྗེན་པར་ངང་སྐྱོངས་ཤིག །གང་དུ་བསྡད་་་་
ཀྱང་མ་ཉན་པ་མེད་པའི་སྣང་བ་ཡང་ཁྲོལ་ལེ། བདེ་སྡུག་གང་གི་སྐབས་སུ་ཡང་མ་
ཉན་པས་ཟུག་རྔུ་མེད་པར་ཤེས་པ་དགའ་ཡ་ལེ་བ་ཞིག་དགོས། ཉིན་མཚན་འགྲོ་་
འདུག་འགུལ་བསྐྱོད་ཐམས་ཅད་ཀྱི་དུས་སུ་བླ་མ་དང་ལྟ་བ་འདི་མ་བརྗེད་པར་་་་་
ལྷག་གེར་དྲན་ཐུབ་པ་ཞིག་རེམ་རེམ། ཀུན་ཉིའི་ཕུལ། ༈ བླ་མ་ལ་ཕྱག་འཚལ་ལོ། །
དོན་དམ་ལྷན་སྐྱེས་ཀྱི་རྟོགས་པ་ནི། བླ་མ་ལ་མོས་གུས་ཁོ་ན་བྱས་པའི་མཐུ་ལ་རག་
ལས་པས་ཁ་ཙམ་མིན་པར་སྙིང་ཁུང་རུས་གཏིང་ནས་གསོལ་གདབ་དབང་ལེན་་་་
ཐུགས་ཡིད་བསྲེ་བ་རྣམས་ལ་ཅི་ནུས་ཀྱང་འབད། དེ་ནས་སེམས་རྣམ་ཤེས་ཚོགས་
བརྒྱད་ཀྱི་རྡུལ་རྐྱེན་མ་ཞུགས་པར་བཞི་ཆ་གསུམ་བྲལ་གྱི་ཤེས་རིག་ཟང་མ་ཐལ་་་་
• 234 •



..
.
བྱུང་བཏང་བཟུང་དགགས་སྒྲུབ་ཆེད་འཛིན་མ་བྱས་པར། བྱང་སྨུག་འཐིབ་པ་་་
རང་སངས་རྗེན་པ་རླུང་སེམས་བློ་ཡིས་བསླད་པ་མེད་པར་གང་ཤར་རང་གྲོལ་་་་
ཐུགས་འཕྲད་རྗེས་མེད་ཀུན་བཟང་ཁྱབ་བརྡལ་ཆེན་པོའི་ངང་ལ་ཡུན་ཐུང་གྲངས་
མང་རྟོགས་པ་བརྟན་ཐོབ་བྱ་བ་གལ་ཆེ། བློས་སྒོམ་དུ་མེད་ཀྱང་རྟོགས་པས་རྩལ་
སྦྱངས་བྱ་བ་གལ་ཆེ། ཉོན་མོངས་རང་གྲོལ་གང་ཤར་ཕན་གནོད་དང་བྲལ་བར་་་་
སྣང་བ་ཡངས་ཁྲོལ་ལེ། ཤེས་པ་སངས་ཕྱམ་མེ། བྱ་བ་ཟིན་པའི་མི་བཞིན་བློ་སེམས་
ལྷོད་དུང་ངེ་གནས་པ་ཞིག་གལ་ཆེ་ལགས། ཞེས་བླ་མ་ཚུལ་ཁྲིམས་རྡོ་རྗེའི་ཞལ་ངོ་
མ་བཟློག་ཙམ་དུ་ནུས་ལྡན་པས་གུས་ཕུལ། སརྦ་མངྒ་ལམ།
༈ ཉམས་ལེན་ཐུན་ལ་འཇུག་ཚེ་ཡས་མས་ཀྱི་བརྒྱུད་པ་ཀུན་འདུས་གུ་རུ་རིན་
པོ་ཆེ་ལ་ཡིད་ཁྱེད་ཤེས་ཀྱི་དད་པས་སྐྱབས་སུ་འགྲོ། མེད་ལ་ཡོད་པར་བཟུང་བའི་
འགྲོ་བ་རྣམས་ཀྱི་ཆེད་དུ་ལམ་ཟབ་མོ་བླ་མའི་རྣལ་འབྱོར་བསྒོམ་པར་བྱའོ་ཞེས་་་་
སེམས་བསྐྱེད། མདུན་གྱི་ནམ་མཁར་འཇའ་འོད་ཟླུམ་འཁྱིལ་གྱི་ཀློང་པད་ཟླའི་་་
ཁར་ངོ་བོ་བླ་མ་ཡིན་པ་ལ་རྣམ་པ་ཨོ་རྒྱན་པདྨ་སྣང་སྲིད་ཟིལ་གནོན་རྩལ་དུ་་་་་་
གསལ་གདབ། ཡིད་ཁྱེད་ཤེས་ཀྱི་དད་པ་དང་བཅས་ཏེ་ཚིགས་བདུན་པས་གསོལ་
བ་གདབ་པར་བྱའོ། །མཐར་འོད་ཞུ་བྱས་ནས་རང་ལ་བསྟིམས་པས་སྒོ་གསུམ་གྱི་
སྒྲིབ་ཚོགས་དག །ཉམས་རྟོགས་འཕེལ་ལ་ཐུགས་ཡིད་རོ་གཅིག་ཏུ་བསྲེ་ནས་་་་་
བཞག་པ་ཁྱད་པར་གྱི་སྔོན་འགྲོ་ཡིན་པས་མེད་ཐབས་མེད་ལགས་འདི་ནས་ཤེས་་
པ་རྨུག་པོ་ཕྱིས་ཡུལ་ཐོག་ལ་ཕར་མ་འབྱམས་ཤིང་། ནང་འཛིན་རྟོག་གི་རྒྱས་མ་
བསྡམས་པར། བར་མེད་ཟངས་ཐལ་གྱི་ཤེས་རིག་གསལ་ལ་སངས་ཆ་ཅན། །
འགྱུ་ལ་གྲོལ་ཆ་ཅན། གནས་ལ་དྭངས་ཆ་དང་བཅས་པ་སེམས་རྣམ་ཤེས་ཚོགས་
• 235 •



བརྒྱད་ཀྱི་རྣམ་པའི་གཡའ་དག་ཅིང་རིག་ངར་ཉིད་དུ་ས་ལེར་ཤར་བ་བྱིང་རྨུག་་་་
འཐིབ་གསུམ། འཕྲོ་རྒོད་འཐོར་འབྱམས་གང་ཡང་མ་རེད་པས་རིག་སྟོང་ཟང་མ།
ཤར་ཆའི་རྣམ་རྟོག་གི་རྗེས་སུ་མ་འབྲང་ཞིང་རྩིས་གདབ་མ་བྱས་པར། འཆར་་
གཞིའི་རིག་ངར་སྐད་ཅིག་མ་དེ་ཀར་དལ་གཅིག་ཏུ་བཞུགས་པ་དངོས་གཞི་ཡིན་
པས་ཐུགས་ལ་ཞོག །དང་པོ་གཏན་དབབ་སོགས་སོང་ཟིན་ནས་ངོ་འཕྲོད་་་་
ཆགས་བྱས་ནས་ཞུས་པ་ཡིན་ལགས། རྗེས་སུ་ལམ་ཟབ་མོ་བླ་མའི་རྣལ་འབྱོར་
བསྒོམ་པ་འདིས་མཚོན་དུས་གསུམ་བསག་ཡོད་ཀྱི་དགེ་ཚོགས་ཐམས་ཅད་མཁའ་
ཁྱབ་འགྲོ་བའི་དོན་དུ་སྲས་བཅས་རྒྱལ་བས་བསྔོས་བཞིན་བསྔོ་བ་དང་སྨོན་ལམ་་་
གདབ་པར་བྱའོ། །འདི་འདྲའི་སྦྱོར་དངོས་རྗེས་གསུམ་ཚང་བའི་ཉམས་ལེན་ལ་་་
རྩེ་གཅིག་ཏུ་གཞོལ་རྒྱུའི་བཀའ་དྲིན་མ་ཆུང་འཆི་མེད་རིག་འཛིན་ལགས། ནུས་་
ལྡན་པས་ཕུལ་བ་དགེ །
༈ དྲིན་མཚུངས་མེད་བླ་མ་རྡོ་རྗེ་འཆང་། །གནས་སྤྱི་བོས་གཙུག་གི་ནམ་་་་་
མཁར་མཆོད། །ལར་ཆོས་ལ་མོས་པའི་གང་ཟག་ཁྱོད། །ཚེ་ཕྱི་མ་བསམ་ནས་་་་་
འདིར་སླེབ་ལེགས། །རྒྱུད་བརྟགས་དཔྱད་བྱེད་པ་མ་འཆུག་རེམ། །གྲོགས་གཉེན་
བཤེས་ཞེན་པ་ཆོད་ན་དགེ། །ཕ་བླ་མའི་ཞལ་ཆེམས་བསྒོ་བ་ལྟར། །སྒོ་གསུམ་པོ་
དགེ་ལ་སྦྱོར་བ་དང་། །ཆོས་དམ་ཚིག་གནད་དུ་ཐང་བ་ན། །ཁྱོད་ཕ་ཡི་དྲིན་ལན་
བཟོ་བ་འདྲ། །དོན་བྱང་ཆུབ་མཆོག་ཏུ་སེམས་བསྐྱེད་ཅིང་། །འགྲོ་དོན་ཆེད་ཁོ་་
ན་ལ་དམིགས་ནས། །བྱམས་སྙིང་རྗེའི་བློ་སྦྱོང་འབད་པ་ན། །ཁྱོད་མ་ཡི་དྲིན་་་་
ལན་བཟོ་བ་འདྲ། །ལར་གང་སྣང་དག་པ་རབ་འབྱམས་ལ། །ཁྱེད་ཤེས་ནས་དད་
པ་སྦྱང་བ་དང་། །བློ་ཐེ་ཚོམ་ལོག་ལྟ་སྤང་ནུས་ན། །གཉེན་ཉེ་འབྲེལ་དྲིན་ལན་་
1
• 236 •



བཟོ་བ་འདྲ། །རང་རྩ་ནས་བཞུགས་པའི་ཆོས་སྐུ་དེ། ལེ་ལོ་དང་གཟུང་འཛིན་་་་
དབང་མ་གཏོང་། །ངང་གནས་ཀྱི་བསམ་གཏན་བཙུན་མོ་ལགས། །གཞན་བུད་
མེད་བརྟེན་པས་དགོས་མེད་འདྲ། །དབྱིངས་འོད་གསལ་ཡངས་པའི་གདན་ཁྲི་ལ། །
དོན་བདེ་སྟོང་ཟག་མེད་ཟས་ལ་སྤྱོད། །གང་ཤར་ཡང་རང་རིག་རྒྱལ་པོའི་རྒྱན། །
ཁྱོད་རང་ཡུལ་དཔོན་གྱི་དགོས་མེད་འདྲ། །གདངས་ཤེས་རབ་ཟབ་མོའི་ཀུན་་་་་
ཤེས་གསལ། །འཛིན་རྟོག་པའི་ཡུལ་ལས་འདས་པའི་དུས། །འབད་རྩོལ་བྲལ་ཡེ་
བབ་བློན་པོ་ཡོད། །ཁྱོད་རང་ཡུལ་མི་རྟགས་དགོས་མེད་འདྲ། །ལར་སྣང་བའི་
ཡུལ་ལ་ཞེན་པ་ཆོད། །ཉམ་དམན་སྤྲང་རིགས་ལ་ཟང་ཟིང་གཏོང་། །ལམ་ཟབ་་
མོ་སྟོན་དང་སྦྱིན་པའི་ནོར། །ཁྱོད་རང་ཁྱིམ་ནོར་ཕྱུགས་དགོས་མེད་འདྲ། །ཕྱི་སོ་
ཐར་མཛེས་པའི་མེ་ཏོག་ལ། །ཉེས་ཀུན་སྡོམ་དགེ་བའི་ལས་རྣམས་སྡུད། །འགྲོ་་་
དོན་བྱེད་ཚུལ་ཁྲིམས་བསླབ་པའི་རྒྱན། །ཁྱོད་རང་ཁྱིམ་རྒྱན་གྱི་དགོས་མེད་འདྲ། །
སྡང་དགྲ་ཡི་ཟུག་རྔུ་སྲན་ནུས་ཤིང་། །ཆོས་ཕྱིར་དུ་དཀའ་ཚེགས་ཚ་གྲང་བཟོད། །
དོན་ལྟ་བའི་གནད་རྟོགས་བཟོད་པའི་གོས། ཁྱོད་རང་ཁྱིམ་གོས་ཀྱི་བྱར་མེད་འདྲ།།
ལར་དམ་པའི་ཆོས་ལ་གཞོལ་བའི་སྐབས། །སྙིང་དཔའ་ཤུགས་བསྐྱེད་ལ་གོ་ཆ་་་
བགོ། །གཡུལ་ལེ་ལོའི་ཐང་གཅོད་བརྩོན་འགྲུས་རྟ། །ཁྱོད་རང་ཁྱིམ་རྟ་ཡི་དགོས་
མེད་འདྲ། །དུས་ཉིན་མཚན་དབྱེར་མེད་ཉམས་ལེན་དང་། །རྒྱུད་བསམ་གཏན་
དེ་ལས་མ་འདས་ན། །དེ་རྒྱལ་བ་དགྱེས་པའི་བསམ་གཏན་ཟས། །ཁྱོད་རང་ཁྱིམ་
ཟས་ཀྱི་བྱར་མེད་འདྲ། །དོན་ཐོས་བསམ་སྒོམ་པའི་ན་ཚོད་དར། །ལྟ་སྒོམ་པའི་་
གདེངས་དང་མི་འབྲལ་ན། །བློ་གཏད་ཆོག་ཤེས་རབ་གྲོགས་པོ་ཡོད། །ཁྱོད་རང་
ཡུལ་གྲོགས་ཀྱི་དགོས་མེད་འདྲ། །གནས་མི་མེད་དབེན་པའི་རི་རྩེ་ན། །གཡུ་་་
，
，，
，
，
• 237 •



རྐྱེན་སྣང་བདུད་ཀྱི་ཇག་པ་ཉུང་། །དེར་བརྟེན་མཛོད་རང་ཡུལ་དགོས་མེད་འདྲ།།
འདྲ་བཅུ་གསུམ་པ་ཡི་རྒྱང་གླུ་དེ། །སེམས་ལ་བརྟེན་ཕན་ནོ་ཆོས་ལྷུན་གཉིས། །
རྒན་ནག་པོ་སྨྱོན་པ་ཀུན་ཉིས་ཕུལ། །དགེའོ། །སརྦ་མངྒ་ལམ།
༈ ཨ་ཧོ། ཚོགས་སྨོན་ལས་འཛོམས་གྱི་བན་ཆུང་། །མོས་གུས་དད་པ་དང་
ལྡན་པའི། །ཚ་བུ་སྙིང་ནོར་ཁྱེད་གསོན་དང༌། །ཞལ་ཏ་ཚིག་གསུམ་ཞིག་བཤད་དོ།།
བུ་ལོན་སྐྱེད་འཕེལ་ལ་མཁས་ཀྱང་། གཤིན་རྗེའི་ངོ་སོ་ནི་མི་ལོན། །དབུལ་བོ་་་
ནོར་མེད་ཀྱི་སྤྲང་པོ། །རང་མཆུ་བསྡམ་ཚུལ་དེ་སྐྱུག་ལོག །བྱ་བློ་མང་པོ་ཡི་ཨ་ཁུ།།
དྲན་རྒྱུ་སྤོས་རྒྱུ་དང་མཚུངས་ཡང་། །འགྲུབ་པའི་དུས་སྐབས་ནི་མ་མཆིས། །བློ་་
སྣ་བསྟུང་ཐབས་ལ་རེམ་ལགས། །དྲན་ཚད་ཆོལ་ཉོག་དུ་སྨྲས་ཡང་། །བཤད་ཐོག་
ལྡན་དུས་ནི་མི་འདུག །སྨྱོ་གཏམ་ཧ་ཅང་ལ་གསུང་ན། །ངག་འཁྱལ་རྒྱ་འབྱམས་
སུ་ཤོར་འགྲོ། །རང་ཡུལ་ཆགས་སྡང་གི་གནས་སུ། །ཕམ་རྒྱལ་རྩོད་པ་ལ་གཟིགས་
དང་། །རོ་མཉམ་ཡིན་ན་སོ་ངོ་མཚར། །ཕུག་སུ་འཚུབ་འདུག་ཀྱང་འཇོམས་་་་་
མཛོད། །ན་ཚ་ཟུག་རྔུ་རེས་མནར་ན། །ཀུ་ཡང་བློ་བདེ་རུ་བཞུགས་ཚེ། །དོན་གྱི་
རྣལ་འབྱོར་ཞིག་ལོས་ཡིན། །རྐྱེན་མི་ཐེག་པ་རྣམས་ཉམས་ཆུང་། །དགྲ་འདྲེས་་་་
འཚེ་བ་སོགས་བྱུང་དུས། །སྐྱིད་ཉལ་རོ་སྙོམས་སུ་མཛད་ན། །རྫོགས་ཆེན་རྣལ་་་
འབྱོར་པ་ཟེར་ཆོག །སྡང་ཞེན་མཛད་པ་རྣམས་མི་ནག །མཚང་བྲི་སྐྱོན་བརྗོད་དུ་
བྱུང་སྐབས། །འཛུམ་དགའ་སྤྲོ་ཆེན་དུ་འདུག་ན། །དོན་གྱི་རྣལ་འབྱོར་པ་ལོ་་་
ཡིན། །ཞལ་གནག་ཨམ་བསྡམས་དེ་སྐྱུག་ལོག །འགྲོ་དོན་དཀོར་ཁ་རུ་བྱོན་ན། །
ཟས་སྐོམ་འབུལ་བ་ལ་མི་རེ། །ཚད་མེད་སྙིང་རྗེ་དེ་ངོ་མཚར། བཟང་ངན་གཏམ་
བརྗོད་ཚོགས་ཡི་མུག །གཤིན་ལ་དབང་བསྐུར་དེ་འདོད་ན། །རང་བྱུང་རིག་པ་
-
• 238 •



ཡི་ཆོས་སྐུ། །ངེས་པར་རྟོགས་པ་རྣམས་ངོ་མཚར། །ཇ་ཁོར་རློམ་པ་དག་ཤ་ཚ། །
གསོན་ལ་བདེ་སྤེལ་དུ་བྱོན་ནས། །དྲག་ལས་གཏོ་འདོན་སོགས་མཛད་ཀྱང་། །
ངར་འཛིན་རྩ་བ་ནས་ཆོད་དགོས། །རང་འདོད་ཕུག་བཅུག་མཁན་གད་བྲོ། །
གཏམ་གྲལ་བགོས་གྲལ་ལ་སླེབ་ཡང་། །འུར་མོའི་གསུང་མཛད་ནི་མ་བྱེད། །ཕན་
གནོད་གཉིས་ཀ་རང་བྱུང་ན། །གཞན་བློ་དཀྲུགས་དོན་ནི་ཅི་ཡོད། །མི་གསུམ་་་
འདུ་བ་ལ་སླེབ་ཡང་། ཉམས་ལེན་འུ་རུ་རུ་མ་སྒྲོགས། །བློ་ཐག་མ་ཆོད་པའི་་་་་
མཚང་ཡིན། །གསང་སྒྲོགས་ཉེས་པ་ནི་འབྱུང་ངེས། །བླ་སྤྲུལ་བརྒྱ་སྟོང་རེ་མཐོང་
སྐབས། །རྟོགས་འབུལ་བྱེད་པ་ལ་དགའ་ཡང་། །ཐེ་ཚོམ་གཟེབ་ནང་དུ་བཙུད་་་
ངེས། །དེ་དུས་ཅི་བྱ་རང་རྟོལ་མེད། །གང་སྣང་དག་མཉམ་གྱི་རོལ་བར།
བཟང་ངན་གང་ཡང་ནི་མ་བརྗོད། །དོན་མེད་ཉེས་ལྟུང་རེ་ཕོག་ཐང་། །རྣམ་་་་
སྨིན་མནར་དུས་སུ་ཀྱེ་མ། །ཇ་དངུལ་ཕྱག་རྒྱུ་ནི་མ་བསགས། །འཆི་དུས་ཐ་མལ་
དུ་ལུས་ནས། །ཟས་ནོར་གཞན་དག་གིས་ཧབ་ཐོབ། །འཁྲུལ་བའི་ཨ་ཁུ་རྣམས་་་
སྙིང་རྗེ། །ཅི་ཡང་མི་ཤེས་པའི་གླེན་ནག །ཤེས་འདོད་ཞེ་རྩ་དེ་སྦོས་ནས། །འདི་
དགོས་ཁ་འཚམས་སོ་གཅོད་པའི། །ངས་སློབ་ཁ་ཅིག་ལྟར་མ་བྱེད། །འཇིག་རྟེན་
ཆོས་བརྒྱད་ཀྱིས་བྱ་བ། །ཟིན་དུས་འགྲུབ་སྐབས་ནི་མེད་ན། ད་ནས་བློ་ཐག་དེ་་
ཆོད་ལ། །བཏང་སྙོམས་རོ་གཅིག་ཏུ་བཞུགས་ཞུ། །མི་ལ་ཁ་ཏ་ཡང་མདོ་མེད། །
བསླབ་པའི་སློབ་བུ་དག་མ་སྐྱོངས། དོན་མེད་ངན་གཤིས་སུ་ཤོར་ན། །དུག་ལྔའི་
འདམ་འཁོར་ལ་རང་འཆིང་། རང་རིག་གསལ་དག་གྱི་རོལ་བ། །གཟུང་འཛིན་
དྲི་མ་དང་བྲལ་སོང་། །རེ་དོགས་གཟེབ་ནང་ལ་མ་བཅུག །གཉེན་པོ་དུག་ཏུ་་་
ཡང་འགྱུར་སྐད། །དེང་དུས་ཁ་ལྟ་མཁན་རྣམས་ཀྱིས། །ཡེངས་འཁྲུལ་མེད་ཚུལ་
• 239 •
»



རེ་བཤད་ན། །རྒས་པའི་གཉེར་མ་ཡང་སང་བྱུང་། །ཆགས་སྡང་ཕམ་རྒྱལ་རེ་་་
རྩོད་སྐབས། །ལྷ་མི་ཐམས་ཅད་ཀྱང་བཞད་བྲོ། །སྟོང་སྐད་མཐོན་པོ་རེ་གསུངས་
ཚེ། །རྟེན་མེད་ནམ་མཁའ་ན་བཞུགས་ཡོད། །ཁབ་སྐུད་དར་རྒྱུ་རེ་མཛད་སྐབས།།
མི་ནག་སྐྱེ་བོ་ལས་སྲ་བརྟན། །སྒོམ་མེད་བློ་འདས་རེ་གསུངས་སྐབས། །སངས་་་
རྒྱས་མི་གཟུགས་ཞིག་ཡིན་འདྲ། །འཁྲུལ་འབྱམས་ཆོས་བརྒྱད་རེ་བྱེད་ཚེ། །ཡུལ་
གྱི་དཔོན་པོ་ལས་འཚུབས་ཚེ། །དགོས་མེད་ངེས་འབྱུང་རེ་བཤད་དུས། །སྔར་གྱི་
བཀའ་གདམས་རེ་འདྲ་ཡང་། །བསོག་འཇོག་དཀོར་ཁ་ལ་བྱོན་ཚེ། །མཐོང་ན་ཁྱི་
ཕག་དང་འདྲའོ། །ཆགས་སྡང་རོ་སྙོམས་ཀྱི་གཅོད་ཚུལ། །གསུངས་ན་ས་ར་ཧ་་་
དངོས་འདྲ། །ཅོར་ཆུང་དམར་ལས་དང་རྫུན་གཏམ། །བཤད་ན་མཐའ་མི་དང་
ཁྱད་མེད། །ཆོས་གྲལ་དབང་གྲལ་ལ་རྒྱུག་ཚེ། །སློབ་མ་ལས་ལྡན་རེ་འདྲ་ཡང་། །
གཤེ་བསྐུར་གླེང་མོ་སོགས་སྟོན་ན། །བསྒྲལ་བའི་ཞིང་བཅུ་དང་འདྲ་ངེས། །
བསམ་པ་དམ་ཆོས་ལས་མེད་ཚུལ། །གསུངས་ན་བསྟན་འཛིན་ཞིག་ལོས་ཡིན། །
དོན་མེད་བྱ་བཞག་ལ་གཡེང་སྐབས། །འཁོར་བའི་ཁ་དཔོན་ནི་ངོ་མ། །བུ་ཁྱོད་་
དེ་ལྟར་རང་མ་བྱེད། །རྒད་པོའི་བསམ་དཀར་གྱི་ཁ་ཏ། །བཤད་ན་མཚང་འབོད་
དང་འདྲ་བས། །ཐུགས་ལ་ཕོག་ཐུག་རེ་ཤོར་ན། །སྙིང་ནས་འགྱོད་སེམས་ཀྱིས་་་་
བཤགས་སོ། །མི་ནག་སྐྱེ་བོ་ཡི་ཁྲོད་ན། །བུ་ཕྲུག་རྒན་མོ་ཡིས་བསྐོར་བའི། །དུག་
ལྔ་ཆོལ་རྙོགས་སུ་སྤྱོད་པའི། །རྒད་པོ་སྐྱོན་མཚང་གི་རང་བཞིན། །འཇིག་རྟེན་་་་
རྣམ་གཡེངས་སུ་འཁྲུལ་བའི། །རྨོངས་པ་ཀུན་ཉི་པ་ང་ལ། །ཁྱེད་ཅག་བརྟེན་པ་་
ནི་དོན་མེད། །ཐོས་ཚོགས་མཁྱེན་རྒྱ་ནི་ང་མེད། །ཉམས་མྱོང་ཡོན་ཏན་ནི་ལྟ་ཅི། །
སྒོམ་མེད་རྫོགས་ཆེན་ནི་མི་ཤེས། །རང་རིག་རྟོགས་པ་ནི་ཕར་ཟད། །བླང་དོར་་
• 240 •
--



ངོ་སྤྲོད་དག་མི་ཤེས། །ཟོག་གྲལ་བཞག་ན་ནི་མི་གཟུགས། །མི་གྲལ་འོང་ན་ནི་་
ལྐུགས་པོ། །ང་འདྲ་བརྟེན་པས་ནི་ཅི་བྱེད། །དེ་ལས་མཁས་གྲུབ་ཀྱིས་མངལ་་་་
བདག །སྐྱེས་བུ་དམ་པ་རྣམས་བརྟེན་ནས། །འཁོར་བའི་ཕ་མཐར་ལ་འགྲོ་བའི། །
གདམས་ངག་ཟབ་མོ་རེ་ཞུས་ལ། །ཉམས་ལེན་རང་ཐོག་ཏུ་ཚུད་ནས། །སངས་་་
རྒྱས་གོ་འཕང་ལ་བྱོན་ཚེ། །རྒད་པོ་ང་རང་ནི་མ་བརྗེད། །དེ་ལུགས་ཚ་བུ་ཡིས་་
དྲན་མཛོད། །ཨ་ལ་རྩེ་མཚར་གྱི་གཏམ་ཡིན། །རྒད་པོའི་ངོ་སྤྲོད་ཞིག་ཕུལ་ན། །
མཐའ་བརྒྱད་བྲལ་བ་ཡི་གནས་ལུགས། །ཐ་མལ་རང་བྱུང་གི་རིག་པ། །གསལ་་་་
སྟོང་འགགས་མེད་ཀྱི་ཡེ་ཤེས། །གནས་འགྱུ་ཤན་འབྱེད་ཀྱི་མ་འབྲེལ། །མངོན་་་་
ལྐོག་རྩིས་གདབ་ནི་མི་དགོས། །འཛིན་སྟངས་རྟོག་པ་ཡང་སྤུ་ཙམ། །བསྲེ་བསླད་
མ་ཞུགས་པ་གལ་ཆེ། །ཡུལ་སྣང་ནུབ་པའང་མ་ཡིན། །ལྟད་མོས་བསླུས་པ་ནི་ལྟ་
ཅི། །ཡེངས་འཁྲུལ་ས་འཚམས་ལ་མི་གཅོད། །ཐིམ་ལ་མ་རྨུགས་པའི་ཡེ་ཤེས། །
མཁྱེན་ཆ་འགགས་མེད་དུ་བཞུགས་ན། །བསླུ་བ་མེད་པ་ནི་ངེས་པ། །བུ་ཁྱེད་དེ་
ལྟར་དུ་སྒོམ་དང་། །བསླུས་ནས་ངན་སོང་དུ་ལྟུང་ན། །སྡུག་སྡུག་ང་རང་གི་ཁུར་
ངེས། །སེམས་ཐག་ཆོད་བྱེད་ཀྱི་སྐད་ཆ། །མ་བརྗེད་སེམས་དཀྱིལ་དུ་འཆོངས་་་་
ལགས། །འདི་འདྲའི་ཉམས་ལེན་གྱི་རྩ་བ། །ཕ་ཅིག་པད་འབྱུང་གི་དྲིན་གྱིས། །
དབང་མེད་དེ་འདྲ་ཞིག་གོ་བྱུང་། རྫོགས་ཆེན་རྟོགས་སྣང་ནི་སྐྱེ་ཡོད། །ཁྲོམ་སྡུན་
བསྒྲགས་ལོམ་ནི་ཡོད་མེད། རེ་དོགས་མཚན་མ་དང་བྲལ་སོང་། །སྙད་ཀ་བརྗོད་
ན་ཡང་མདོ་འདྲ། །དགོངས་པ་ཀློང་ཆེན་ནི་རྡོལ་བའི། །ཤུ་ག་ལྕེ་གཉིས་ལ་མི་་་
སྐྲག །ལེགས་ཉེས་བཤད་དགོས་ཀྱང་ལབ་འདོད། །དེ་ལུགས་སེམས་དཀྱིལ་དུ་་་
འཆོངས་ལགས། །སྤྲུལ་མིང་ནུས་ལྡན་པས་གུས་ཕུལ། །
• 241 •



༈ ཨ་ཧོ། སེམས་ཀྱི་གཞི་རྩ་ཆོད་པའི་སྐྱེས་བུ་ལགས། །ཡིན་མིན་རེ་དོགས་་
དཔྱོད་པ་ག་ལ་དགོས། །གང་ཤར་རིག་ཚད་ཡེ་ཤེས་རང་བཞིན་ལ། །སྤང་ལེན་
བསལ་བཞག་སྒྲོག་ལས་གྲོལ་བ་འདྲ། །དྲི་བྲལ་ཆོས་དབྱིངས་ཀུན་ཏུ་བཟང་པོ་ལ། །
འགྱུ་དྲན་རྟོག་པས་བསྲེ་བསླད་བྱེད་མི་འཚལ། །ནང་གསལ་ཡེ་ཤེས་ཐིམ་ལ་མ་་་
རྨུགས་གཤིས། །གནས་དང་འགྱུ་བའི་ཤན་འབྱེད་ག་ལ་དགོས། །བརྟན་པ་ཆོས་
སྐུ་རྒྱ་ཆད་ཕྱོགས་ཀློང་བྲལ། །མ་དག་སྣང་བ་རྡུལ་ཙམ་མ་མཆིས་སོ། །གཡོ་བ་་་
གཟུགས་སྐུ་འགགས་མེད་ཡེ་ཤེས་ཀློང་། །མ་དག་སྣང་བ་སྤང་དགག་མི་དགོས་སོ། །
རིན་ཆེན་གསེར་གླིང་ཕྱིན་པའི་སྐྱེས་བུ་ཡིས། །ས་རྡོ་ཕལ་བ་བཙལ་ཀྱང་མི་རྙེད་ན།།
འོད་གསལ་རྫོགས་ཆེན་སྒོམ་པའི་རྣལ་འབྱོར་ཁྱེད། །བཅིང་དགག་སྦུབས་སུ་མ་་
བཞུགས་ཚ་བུ་ལགས། །ཀུན་ཉིས་སྨྲས་པ་དགེའོ། །སརྦ་མངྒ་ལམ།
༈ ཀ་དག་སྟོང་ཆེན་ཡངས་པ་ཡི་ཆོས་ཉིད། །ཁ་དོག་དངོས་མཚན་གྲུབ་པ་
ནི་མ་མཐོང་། །ག་ཡེ་གསལ་སྟོང་ཟུང་འཇུག་ཏུ་འདུག་གོ། །ངར་འཛིན་མ་ཆོད་
རྟོགས་ལྡན་དེ་ཧ་ཧ། །ཅ་ཅོའི་ཚིག་ལ་མཁས་པས་ནི་ཅི་བྱ། །ཆ་ལུགས་གཟུགས་
བརྙན་མཛེས་པ་ནི་དོན་མེད། །ཇ་དར་བསོགས་འཇོག་བྱས་པ་དེ་འཆིང་བྱེད། །
ཉ་མོ་རྒྱ་ཡིས་ཟིན་བཞིན་དུ་འཆིང་ངོ༌། །ཏ་ཐ་སྦྱོར་སྒྲོལ་མཁས་འདོད་དུ་སེམས་
ཀྱང་། །ཐ་མལ་བྱ་སྤྱོད་ལབ་ལོབ་ཏུ་མ་གོལ། །ད་ནས་རང་རྒྱུད་བརྟགས་དཔྱད་
རེ་གཟབ་ནས། །ན་གཟེར་བྱུང་ཡང་གདེང་ཐོབ་རེ་དགོས་ངེས། །པ་ཞོར་ཟོབ་་་
པའི་སྒྱུ་མ་ཡི་ནོར་རྫས། ཕ་རྒན་བྱས་ནས་བུ་ཕྲུག་རེས་བསྐོར་ནས། །བ་བཙོང་
ཇ་ནས་ཉོ་བ་ལ་རྒྱུག་མདུར། །མ་བུའི་དྲུང་སླེབ་བཞིན་གནགས་ནི་མི་འཛུམ། ཙ་
ཙིར་འུར་སྒྲ་གཅོང་ཁྱུ་རྣམས་གྲགས་འདྲ། །ཚ་མོ་འཐུང་རྒྱུའི་དལ་ཁོམ་ནི་མེད་་
• 242 •



པར། །ཛ་གཏམ་འཐབ་མོ་ངན་ཤག་དེ་སྨྲ་བཞིན། ཝ་སྦེ་གླ་སྒོ་གསོད་སེམས་ཀྱིས་
ཉུལ་ཡང་། །ཞྭ་མོ་མེད་པའི་མགོ་རྣ་ཡང་འཁྱག་ངེས། །ཟ་རྒྱུ་རྙེད་ཡང་རང་ཁྱིམ་
ལ་ཁྱེར་སྙམས། །འ་ཡེ་གྲང་ལྷག་ཉོ་བ་ཡི་བན་ཆུང་། །ཡ་ཡེངས་རླུང་གི་ཁྱེར་བ་
ལྟར་སོང་ཀྱང་། །ར་ལུག་ཤུལ་ནས་འཕར་སྤྱང་གིས་སྤྱོད་ཏེ། །ལ་འུར་ཁོང་ཁྲོ་་་
སྡང་ནས་སུ་ཚིག་རྩུབ། །ཤ་འཕྲོ་དེ་ཙམ་ཟ་བར་ནི་མི་བྱེད། །ས་རྡོ་མིན་ཚད་ཉོ་
ཚོང་རེ་དགོས་པའི། ཧ་ཧ་དེ་འདྲའི་བན་ལོག་རེ་མ་བྱེད། །ཨ་ལགས་གོང་མའི་་
རྗེས་སྙོགས་རེ་མ་འཆུགས། །ཀུན་ཉིས་བྲིས།
༈ ཨ་ཧོ། ཀ་དག་སྟོང་ཆེན་ནམ་མཁའ་ལྟ་བུའི་གདངས། །ཁ་དོག་མ་ངེས་་
གཟའ་གཏད་ཀུན་དང་བྲལ། །ག་ནས་རང་བབ་ཉིད་ལས་མ་འདས་སོ། །་་་་་
བདག་འགོང་པོ་ཐུལ་ཅིག་རྗེས་འཇུག་རྣམས། །ཅ་ཅོའི་སྨྲ་བཤད་བྱེད་པ་མི་་་་་
གཙོའོ། །ཆ་ལུགས་མཛེས་པ་ཙམ་གྱིས་དོན་མི་རྟོགས། །ཇ་ཆང་གསེར་དངུལ་
འཁོར་བའི་གཏན་ནོར་སྤོངས། །ཉ་མོ་རྒྱུས་ཟིན་ལྟ་བུའི་ལྕགས་སྒྲོག་ཁྲོལ། །ཏ་ན་
ག་ན་སྦྱོར་སྒྲོལ་ཟབ་མོའི་ལམ། །ཐ་ཆེན་རལ་གྲིས་བདག་འཛིན་རྩ་བ་ཆོད། །ད་
ལྟ་ཉིད་དུ་གནས་ལུགས་རྟོགས་པར་མཛོད། །ན་འཆིའི་རྒུད་པ་ནམ་འོང་ཆ་མེད་
ཡིན། །པ་རེ་པུ་རེའི་བསམ་སྦྱོར་སྣེ་མང་དེས། །ཕ་རོལ་གཅིག་པུར་འགྲོ་དུས་་་
ཕན་མི་ཐོག །བ་ཐག་ཙམ་འདིར་ཡར་མར་རག་ལས་ཡིན། །མ་ལུས་རྒྱལ་བ་ཀུན་
གྱི་སྲས་གཅིག་མཛོད། །ཙ་དུར་ཐར་སྲོག་གཅོད་པ་ཆགས་སྡང་གཉིས། །ཚ་ཟེར་
ཕྱི་ནང་ཀུན་དཀྲིས་ཉོན་མོངས་ལས། །ཛ་གད་ལྟར་དུ་སྤྱོད་པ་ཉམས་རེ་ཐག །ཝ་
སྐྱ་ཁྱི་ཕག་སྤྱོད་པ་གསང་སྔགས་མིན། །ཞ་བོ་ཅི་བཞིན་སྲིད་མཚོའི་མཐར་མི་་་་་
བརྒལ། །ཟ་ཟོབ་རང་མགོ་བསྐོར་བ་ཡིད་རེ་གཅོང་། །འ་ཡེ་རྒྱལ་བ་རྣམས་ཀྱི་ས་
• 243 •



ཐུགས་རྗེས་གཟིགས། །ཡ་མཚན་ལུས་རྟེན་རིན་ཆེན་ཕོང་ལ་ཉེ། །ར་ཙ་སྙིང་ལ་་
ཞུགས་པའི་ཆོས་གཟུགས་མཁན། །ལ་ལ་མ་གཏོགས་འཇའ་ཚོན་དཔེ་ལྟར་ལྷག །
ཤ་ཆང་བཟའ་བཏུང་གཟད་ནས་སྟོང་འདུག་བྱེད། །ས་མཐར་གྲོགས་མེད་རྒྱུ་་་་
དུས་རང་རེ་སྡུག །ཧ་ཧ་དེ་ལྟར་མ་བྱེད་མཐུ་དཔལ་ལགས། །ཨ་དབྱིངས་ངང་་་་
ལས་རྫོགས་སངས་རྒྱས་པ་གནད། །བླུན་རྒན་རྒད་པོ་ཀུན་ཉིའི་མིང་གིས་ཕུལ། །
༈ ཨ་ཧོ། སྔོན་བསགས་འབྲས་བུ་བཟང་པོའི་དལ་འབྱོར་གྱི་མི་ལུས། །ཡང་
ཡང་རྙེད་དཀའ་འདོད་འབྱུང་ཡིད་བཞིན་གྱི་ནོར་བུ། །མདོ་མེད་སྟོང་ཟད་བྱས་
ན་ཤིན་ཏུ་ཡང་ཕོངས་འདུག །ད་ལྟ་ཉིད་དུ་ལྷ་ཆོས་རྩོལ་བ་ལ་རེམ་ལགས།
ཐམས་ཅད་མི་རྟག་ཆགས་འཇིག་འཆི་བ་དེ་ཐོག་བབ། །གར་བྱུང་ཆ་མེད་་་་་
དབུགས་ནི་ངར་ཐུང་ལ་རྒྱུ་སྐབས། །སྔར་བྱས་ལས་ཀྱིས་ནོན་དེ་ཕྲ་ཤད་རང་བྱས་
ནས། །གཅིག་པུར་བར་དོར་འབྱོན་དུས་འོ་བརྒྱལ་ནི་ཆེ་ངེས། །ད་ནས་དབེན་རི་
བརྟེན་ལ་སྒྲུབ་ཚུགས་དེ་ཟུང་ལགས། །དགྲ་གཉེན་ཆགས་སྡང་བློ་ཕུག་འདུན་མ་
རུ་བཞག་ནས། །ཡར་མར་དཀོར་ཁ་གྲོང་ཆོག་འདྲེ་བརྡུང་ལ་རྒྱུག་བཞིན། །ཟ་་་
འདོད་ཐོབ་བློའི་རྒྱུ་ནོར་འཛད་མེད་དེས་ཕྱུག་ཀྱང་། །ཆོས་ཀྱི་རྒྱལ་པོར་ཡར་ཞུ་་
བཅའ་དུས་ལ་དཀའ་ངེས། །བཟོད་མེད་འབྲས་བུ་དམྱལ་བར་ཐེབས་དུས་ན་་་་་
སྡུག་ལགས། །ཟབ་མོ་གཅོད་ཀྱི་རྣལ་འབྱོར་ཡིན་བསམ་ལ་འཇུག་སྟེ། །འདྲེར་་་་
འཛིན་ཅོར་ཆུང་རོ་བཤའ་གྲོང་རྒྱུག་ཏུ་འགྲིམ་ནས། །གཞན་དོན་ཆེན་པོ་འབྱུང་
སྙམས་ང་རྒྱལ་དེ་ཆེ་ཡང་། །མ་ཀི་རྡོ་རྗེ་དམྱལ་བ་བཟོད་རྒྱུ་ནི་དཀའ་ལགས། །
འདི་ཕྱིའི་འདུན་མ་མཐར་ཐུག་ཨེ་འགྲུབ་རེ་སྙམ་ན། སྔོན་བྱོན་རྒྱལ་བའི་་་་་
གཤེགས་ཤུལ་རྨད་བྱུང་ལ་བརྩོན་ནས། །ཉིན་མཚན་འཁོར་ཡུག་སྒོམ་སྒྲུབ་ཟབ་་
，
• 244 •



མོ་ལ་གཞོལ་ནས། །འཆི་བ་ཐོག་བབ་བྱུང་ཡང་བློ་བདེ་རེ་གལ་ཆེ། །འཛིན་མེད་
འོད་གསལ་ཡངས་པའི་ཉམས་ལེན་དེ་འབད་ནས། །ཚེ་གཅིག་འཇའ་ལུས་འགྲུབ་
པའི་རྟེན་འབྲེལ་ཞིག་ཞུ་ལགས། །དད་བརྩོན་སྣོད་ལྡན་སྐྱེས་བུ་སྨོན་སེམས་ཀྱིས་
བསྐུལ་ངོར། །དུག་ལྔའི་དབང་ཕྱུག་ནུས་ལྡན་རྡོ་རྗེ་དེས་ཕུལ་ལོ། །སརྦ་མངྒ་ལམ།
༈ སྐྱབས་གཅིག་པདྨ་ཀཱ་ར་དེ། །བདེ་ཆེན་འཁོར་ལོའི་རྒྱན་དུ་མཆོད། །
ཚོགས་སྨོན་ལས་འཕྲོ་ལྡན་པ་ཡི། །སློབ་བུ་ཆོས་ཉིད་རང་གྲོལ་ལགས། །སོ་ཐར་་་
མཛེས་པའི་གེ་སར་གྱི། །འཇོ་སྒེགས་བཀྲ་བའི་བན་ཆུང་ལ། །སྡེ་གསུམ་མཁྱེན་་་་
པའི་བློ་མིག་རྒྱས། །ཀུན་གྱི་བསྟོད་པ་འུ་རུ་རུ། །དེ་འདྲའི་ངང་ལ་མཐར་འཁྱོལ་
ན། །རྒད་པོ་ང་ཡི་བློ་སེམས་བདེ། །འོན་ཀྱང་ཆོ་རིག་ངན་རྐྱེན་གྱིས། །བློ་ནི་རྩི་
སྐུད་བྲེག་དང་མཚུངས། སེམས་ནི་རླུང་ཁའི་དར་ཕྱར་འདྲ། །བསྒྱུར་སླ་ནམ་་་་
མཁའི་གློག་ཇི་བཞིན། །དེ་ལྟར་བྱས་ན་ཡབ་མེས་ཀྱི། །ཆོས་སྲིད་ཟིན་ལ་ཅི་ཆ་་་
ཡོད། །གཏམ་ནི་བུང་བའི་སྒྲ་བཞིན་མང་། །སྨྲ་དང་མི་སྨྲ་བཟང་ངན་ཚིག །
ཐམས་ཅད་ཆོལ་སྙོགས་འབྱུང་བ་ནི། །བ་ཡི་ལྕི་བ་ངན་དང་མཚུངས། །མི་གཅིག་
འཁྲོ་བའི་རྐྱེན་ཐེབས་ན། །དགྱེས་པའི་འཛུམ་མདངས་ལན་བརྒྱར་སྟོན། །ཚིག་་
རྩུབ་བཤད་པའི་དམ་ཚིག་དེ། །མདོ་སྔགས་གང་གི་ནང་ན་གདའ། །དྲོད་ཆུང་་་་
མགོ་ཡང་ངོས་རྒྱག་ཆེ། །ས་ཕོག་མི་ཐུབ་མཚང་བརྗོད་མཁས། །ཁ་གསག་ཅན་ལ་
བློ་གཏད་ན། ཕུ་བོའི་མཛའ་སྤྱོད་ཆོག་ལ་ཁད། །གདམས་ངག་གནང་བའི་བླ་མ་
ནི། །བཀའ་དྲིན་གསུམ་ལྡན་རྡོ་རྗེ་འཆང་། །སངས་རྒྱས་སྟོང་ལས་ཁྱད་པར་་་་་
འཕགས། །ལོག་ལྟ་སྤོངས་ལ་དག་སྣང་བསྐྱེད། །བླ་མར་ཕམ་རྒྱལ་རྩོད་པ་དང་། །
ཟས་ངན་ལྕི་བ་ལ་སྤྱོད་པ། །དོན་མེད་དཀོར་ཁ་གྲོང་ཉུལ་ན། །ངོ་མི་མཚར་ལ་ག་
་
• 245 •



རེ་བྲོ། །བྱམས་དང་སྙིང་རྗེ་དང་བྲལ་བའི། །སོ་ཐར་ཡིན་འདོད་གཟུགས་མཛེས་
ཀྱང་། །གྲོལ་བ་ཐོབ་པ་ཉུང་རབ་ཡོད། །བདག་མ་ཞུགས་ཀྱང་བྲག་ཆ་ཚོར། །
རིན་ཆེན་བྱང་ཆུབ་སེམས་བྲལ་བའི། །བྱང་སེམས་ཡིན་འདོད་ཞེ་སྦོས་ཀྱང་། །
འཕགས་པའི་སྤྱན་སྔར་འཁོད་རབ་མེད། །ངས་མི་ཤེས་ཀྱང་ལོ་རྒྱུས་ཐོས། །དམ་
ཚིག་སྡོམ་པ་དང་བྲལ་བའི། །སྔགས་པ་ཡིན་འདོད་འཆོལ་སྙོགས་ཀྱང་། །རྡོ་རྗེ་་
འཆང་དང་རིང་རབ་ཡོད། །ཞིབ་ཆ་བྲལ་དང་ལོ་རྒྱུས་ཚོར། །ཤར་གྲོལ་དུས་་་་་
མཉམ་དགོངས་པ་དང་། །བྲལ་བའི་རྫོགས་ཆེན་རྟོགས་འདོད་ཀྱང་། །རྐྱེན་མི་་་
ཐེག་པའི་ངང་མཚན་ཅན། །གྲོལ་བ་ཆོས་སྐུ་ཐོབ་པ་དཀོན། །བྱམས་དང་སྙིང་རྗེ་
དང་བྲལ་བའི། །སྤྱོད་ལམ་རང་གྲོལ་ཡིན་འདོད་ཀྱང་། །འཆོལ་སྙོགས་ཡིན་་་་
ཉམ་རེ་ཐག །གནད་ཐོག་སོང་ན་ངོ་མཚར་ཆེ། །གཅིག་ཤེས་ཀུན་གྲོལ་མན་ངག་
ནི། །ཁ་བཤད་བྱས་ན་སླ་མོད་ཀྱང་། །དོན་རྩ་ལྡན་པ་ཤིན་ཏུ་དཀོན། །དེ་ཕྱིར་
བློ་སྣ་ནང་དུ་བསྐོར། །གནད་ཐོག་དྲིལ་ནས་སྙིང་པོ་ལོངས། །ཉིན་མཚན་བར་་་་
མེད་སྒོམ་མཛོད་དང་། །ཉམས་རྟོགས་ཡོན་ཏན་ཉི་མ་འབར། །རྒྱལ་ཀུན་་་་་
དགོངས་པ་མངོན་དུ་འགྱུར། །ཕ་བཟང་བུ་ཡི་ཉམས་ལེན་ཡིན། །མ་བརྗེད་་་་་
ཐུགས་ཀྱི་དཀྱིལ་དུ་འཚོང་། །ཁ་གསག་བཤད་པ་མང་ན་ཡང་། །མཚང་ཐོག་་་་
རྒོལ་བ་ང་ལས་མེད། །རྒད་པོའི་ཚིག་རྩུབ་སྨྲས་པ་ཡིས། །ཐུགས་ལ་ཕོག་ན་་་་་
བཟོད་པར་གསོལ། །འཇིག་རྟེན་ཆོས་བརྒྱད་བྱ་བ་ནི། །གྲུབ་པ་མེད་དོ་སྤོས་རྒྱ་་
མཚུངས། །ད་ནས་ཞེན་མེད་རང་སར་གཅོད། །བརྟུལ་ཞུགས་སྐྱོངས་ཤིག་སྙིང་་
གི་བུ། །ཆགས་མེད་འཁོར་བ་རྒྱབ་དུ་བོར། ངེས་མེད་བྲག་ཕུག་ཞ་ལྟར་གྱོན། །
རྩོལ་མེད་རང་གྲོལ་ཉམས་ལེན་མཛོད། །བུ་ཁྱོད་སྐྱིད་པའི་ལམ་སྣ་ཟིན། །སངས་
• 246 •



རྒྱས་ཀུན་གྱི་དགོངས་པ་ནི། །སེམས་ཅན་ཀུན་ལ་ཁྱབ་མོད་ཀྱང་། །མ་རྟོགས་་་་
དམུས་ལོང་འཁོར་བར་འཁྱམས། །ལག་པའི་གར་བསྒྱུར་དང་འདྲ་ན། །རང་་་་་
རིག་རྟོགས་མཛོད་སྙིང་གི་བུ། །གསོ་རྒྱུ་མང་པོ་མེད་སྐབས་འདིར། །རང་ཡུལ་་་
ཕྱོགས་སུ་ཡེ་མ་སྡོད། །འདུག་ཡུན་རིང་ན་རྐྱེན་གྱིས་བསླུ། །དབེན་རི་བརྟེན་་་་
དགོས་སྙིང་གཏམ་ཡིན། །སྡིག་པའི་གྲོགས་ངན་དང་མ་འགྲོགས། །ཁ་ཞེ་མེད་་་་་
པར་ཡེ་མ་སྨྲ། །བཤད་ན་ཕ་གཏམ་བུ་ལ་ལོད། །རང་ལ་ཀུན་གྱིས་བརྙེས་ཚུལ་
སྟོན། །དེ་ཕྱིར་གཞན་དང་བློ་མ་བསྟན། །མན་ངག་འདི་རྣམས་ཐུགས་ལ་ཞོག །
ང་ཡིས་བརྟགས་འབྲས་བྱས་པ་ལ། །ཁྱེད་ལ་ཆོས་གེགས་མང་དུ་གདའ། །བཟློག་
བྱེད་ངེས་མེད་འགྲིམ་པ་དང་། །བརྟུལ་ཞུགས་བདུད་གཅོད་མན་ངག་སྒོམ། །
ཁྱད་པར་ཕྲིན་ལས་ལམ་ཁྱེར་གྱི། །སྒྲུབ་པ་ཡི་དམ་རྩ་བ་བྱ། །ཡང་བསྙེན་དུང་་་་
ཕྱིར་བགྲངས་གྱུར་ན། །རྟགས་དང་རྟེན་འབྲེལ་ཤིན་ཏུ་དགེ། །བར་ཆད་ཕྲེང་་་་
ཀུན་ཞི་བར་ངེས། །སྒྲུབ་གནས་བཀྲ་ཤིས་སྒོ་མང་དང༌། །འདུ་ཕུག་སྤྲེལ་རྫོང་ལ་
བརྟེན་ནས། །རྩ་གསུམ་བསྙེན་ཞིང་བསྐང་ཚོགས་གཏོང་། །ཉམས་ལེན་རྣལ་་་་་
མའི་དོན་ལ་འབད། །བདེ་ལེགས་དཔལ་གྱི་འབྲས་བུ་འཁྲུངས། །ཉམས་རྟོགས་་
ཡོན་ཏན་འོད་བརྒྱ་འབར། །བདེན་རྫུན་ལག་ཏུ་ལོང་དང་གསལ། །བུ་ཁྱོད་་་་་
ཐུགས་ཀྱི་དཀྱིལ་དུ་སྦོས། །ཁྱད་པར་དད་མོས་བརྩོན་འགྲུས་ཀྱིས། །བདག་གི་་་
འདབས་སུ་བརྟེན་བཅས་ནས། །བསྙེན་སྒྲུབ་ཚུལ་བཞིན་བྱས་པ་ཡིས། །སྔོན་་་་་
སྨོན་ལས་སད་ཤིན་ཏུ་དགེ། །མི་རིང་རྔ་ཡབ་ལ་ཅི་ཐང་། །དོན་གཏམ་རྩེ་མཚར་
འདྲེས་མ་འདི། །སྙིང་གི་སློབ་བུ་སྨོན་སེམས་ལ། །ཁ་ཏ་སེམས་ཀྱི་འཁྲི་ཤིང་ཞེས། །
རྒད་པོ་ཀུན་ཉིས་ཞལ་གདམས་ཡིན། །མ་བརྗེད་སེམས་ཀྱི་དཀྱིལ་དུ་ཞོག །དོན་
• 247 •



དང་ལྡན་ན་ཡ་མཚན་ཆེ། །སྣོད་ལྷག་མན་ངག་ཆུད་ཟོས་ཡིན། །སྐལ་བར་ལྡན་་་
ན་ཞལ་གདམས་ལྟར། །གཟུ་བོར་གནས་པ་ཁྱད་ཆོས་ཡིན། །ལོག་པའི་ལམ་དུ་་་
མགོ་འཁོར་ན། །རྨོངས་པའི་བུ་སྡུག་ཆ་ལུགས་ཡིན། །ལས་དང་ལྡན་པ་ཡིན་ནམ་
མིན། །གང་ཟག་ཁྱོད་ལ་རག་ལས་སོ། །ལྕགས་སྤྲུལ་ཀུན་ཉིས་གུས་པས་ཕུལ། །
༈ ཨ་ཧོ། ཀ་དག་བློ་བྲལ་ཆོས་སྐུའི་བཞུགས་ཚུལ་ནི། །ཁ་དོག་མ་ངེས་འདི་
ཞེས་མཚོན་དཔེ་བྲལ། །ག་ལེར་རང་སར་ལྟོས་དང་གནས་ལུགས་མཐོང་། །ངར་
འཛིན་རྩ་བ་ཆོད་ཅིག་སྙིང་གི་བུ། །ཅ་ཅོའི་ཁ་བཤད་མི་གཙོ་དོན་ལ་ཐུགས། །ཆ་
ལུགས་སྣ་ཚོགས་སྒྱུ་མར་བློ་མ་འཆའ། །ཇ་དར་གསེར་དངུལ་རྒྱུ་རྫས་ནོར་ཕྱུག་་་
ཀྱང་། །ཉ་མོ་རྒྱ་ཡི་ཟིན་བཞིན་འཁོར་བའི་རྒྱུ། །ཏ་ལེར་རང་ཐག་ནང་ནས་རྦད་
ཀྱིས་ཆོད། །ཐ་ན་བཟླས་བརྗོད་ཕྲན་བུ་ཡན་ཆད་ཀྱིས། །ད་ལྟ་ཉིད་དུ་བློ་སྣ་དགེ་
ལ་བསྐུལ། །ན་འཆིའི་རྒུད་པ་བྱུང་ཡང་འཇིགས་མེད་མཛོད། །པ་ར་པུ་རེའི་བློ་
རྩེ་མང་པོ་ཡིས། །ཕ་རོལ་འགྲོ་བའི་ལས་ཀ་མི་འབྱུང་བས། །བ་ཐག་འཁོར་བའི་
ཆོས་ལ་ཞེན་པ་ཆོད། །མ་གི་ཁམས་གསུམ་གནས་ལས་ཐར་ཐབས་ཙམ། །ཙ་མ་་
ར་ཙའི་ཁེངས་ལྡན་དགྲ་བྱུང་ཡང་། །ཚ་གྲང་བཟོད་པའི་ཁུར་བོའི་དཔའ་བགོས་
ནས། །ཛ་གད་སྤྱོད་བཞིན་སྙིང་རྗེའི་ཤུགས་ཀྱིས་ཟུངས། །ཝ་མོར་ཁུང་བུར་་་་་་
འགུམ་བཞིན་དབྱིངས་སུ་སྒྲོལ། །ཞ་བོ་བཞིན་ཏུ་འཁོར་བ་འདིར་མ་སྡོད། །ཟ་་་
ཟིས་མྱོས་ལྟ་ཉོན་མོངས་རང་མ་སྤྱོད། །འ་ཡེ་སྡུག་བསྔལ་ཁྲི་མུན་གནས་ལས་་་་་
འདོན། །ཡ་རབ་རྒྱལ་བའི་གཤེགས་ཤུལ་མཛད་པ་སྐྱོངས། །རལ་གྲི་འཛིན་་་་་
སོགས་བྱང་སེམས་སྤྱོད་པ་བཞིན། །ལ་འུར་དབེན་པའི་རི་ལ་བསྒྲུབ་ཚུགས་ཟུང་།།
ཤ་ཚ་སྙིང་རྗེས་འགྲོ་དོན་འབའ་ཞིག་རེམ། །ས་ལམ་ཚེ་འདིར་བསྒྲོད་པའི་ཉམས་
• 248 •



ལེན་སྐྱོངས། །ཧ་བགད་ཁྲེལ་བའི་གནས་སུ་མ་འདུག་པར། །ཨ་ཏིའི་ཀློང་དུ་ཚེ་་
འདིར་གྲོལ་ཐབས་ཞུ། །གླེན་ནག་སློབ་བུ་ཆོས་གསལ་གྱིས་བསྐུལ་ངོར། །སྔགས་
ནག་རྒད་པོ་ཀུན་ཉིའི་མིང་གིས་ཕུལ། །སྤྲང་ནག་བན་སྨྱོན་སྨོན་སེམས་ཞེས་བྱས་
བྲིས། །ཡུལ་ནག་འཁོར་བ་གྲོལ་བའི་རྒྱུར་གྱུར་ཅིག །སརྦ་མངྒ་ལམ།
༈ དཔལ་ལྡན་བླ་མ་མཆོག་དེ་ལ། །སྒོ་གསུམ་གུས་པས་ཕྱག་འཚལ་ལོ། །
རང་སློབ་པདྨ་དོན་འགྲུབ་ལགས། །དད་དང་མོས་པས་སྙན་གསོན་དང་། །རྒད་
པོའི་ཁ་ཏ་ཚིག་གསུམ་བཤད། །སྲོག་དང་སྦྲེལ་ནས་ཉམས་སུ་ལོངས། །ཁྱེད་ཅག་
སྤྲང་པོའི་བུ་རྒྱུད་རྣམས། །བྱ་བློ་མང་བའི་ན་བུན་འདྲ། །དང་པོ་ལེགས་པའི་་་
ཚུལ་དུ་སྣང་། །ལོ་རེ་བཞིན་ཏུ་ཅེ་ཞན་ཡིན། །བཟང་བྱེད་མཁན་གྱིས་རབ་་་་
བརྐྱང་ནས། །ཡ་རབ་བནྡྷེའི་གཟུགས་སུ་བྱས། །འོན་ཀྱང་མི་གཞི་ངན་རྐྱེན་གྱིས།།
སྣ་ཕྱིར་ཁུར་ནས་ངན་ཤུལ་སྙོགས། །དེ་འདྲ་བྱས་ན་ངན་སོང་གི། །གཏིང་རྡོར་
ལྷུང་བའི་ལ་ཉེ་ཚང་། །ཁྱིམ་ཐབས་འཁོར་བའི་ཚུལ་བཟུང་ན། །གྲོང་མཐིའི་ཁྱི་་
མོ་ཚང་མ་བཞིན། །ཁ་ལག་སྐད་ཅིག་དལ་ཁོམ་མེད། །ཤེས་བཞིན་དུག་འཐུང་མ་
བྱེད་རེམ། །ཁ་ཏ་མཁན་པོ་ཞལ་གནག་ནས། །ཁྲོ་ཚུལ་རྔམ་པས་བརྡེག་བརྡུང་་་
ཀྱང་། །བཟང་ལན་ངན་འཇལ་མ་བྱེད་ལ། །མགོ་འདྲེན་བྱེད་མི་དཀོན་ངེས་ཡིན། །
དབྱེན་མཁན་བཞད་འཛུམ་མདངས་བསྟན་ན། །ལོག་པའི་ལམ་འདྲེན་ཁ་ཏ་མང་།།
དེ་རྗེས་འབྲང་ན་ལས་རླུང་གི། །དེད་ནས་གཅོང་རོང་གནས་སུ་འཁྱམས། །བློ་མ་
མང་ལ་ནང་དུ་བཟུང་། །གཏན་གྱི་དཀོན་མཆོག་གཙུག་ཏུ་ཁུར། །འདུན་མ་་་་
མཐར་ཐུག་ཆོས་ལ་དྲིལ། །རྒད་པོའི་ཁ་ཏ་སེམས་ལ་འཆོངས། །སྤྱན་མིག་ཡར་་་་
ལྟོས་ལྷ་ལུགས་སྐྱོངས། །འཁོར་བའི་གནས་ལ་རྒྱབ་འཁོར་ཅིག །སྤྲང་པོ་ཡིན་ཀྱང་
• 249 •



འཆི་བ་འབྱུང༌། །ཕྱུགས་དང་འདུ་འཛི་གཡེངས་ས་མེད། །བཟའ་རྒྱུ་རྙེད་ན་དེས་
ཆོག་པའི། །བློ་བདེ་འོང་བའི་ཆོས་ཞིག་རེམ། །དམན་པའི་གྱོང་ལག་བརྒྱལ་གྱུར་
ནས། །བཟང་མཐུན་མི་ལ་སྐུ་རྒྱུ་དྲན། །འདི་ཕྱི་གཉིས་ཀྱི་འགྲོ་ལམ་བཅད། །
གཞན་གྱིས་གད་མོའི་གནས་སུ་མངོན། །དེ་འདྲ་མ་བྱེད་སྙིང་གི་བུ། །འདོད་ཡོན་
ཆོས་ལ་ཞེན་པ་ཆོད། །བྱམས་དང་སྙིང་རྗེས་རྒྱུད་བཏུལ་ནས། །དད་པ་མོས་གུས་
དག་སྣང་བསྐྱེད། །དྲན་ཤེས་ཟབ་མོས་རྒྱུད་བསྡམས་ནས། །ཡ་རབ་སེམས་་་་་
དཔའི་སྤྱོད་པ་སྐྱོངས། །དེ་ན་མཁོ་བའི་གནད་གཅིག་ཡོད། །མ་བརྗེད་སྐྱོང་་་
ཤིག་རིགས་ཀྱི་བུ། །དྲིན་ཆེན་ཕ་མའི་ཁ་ཏ་ལས། །རྒད་པོའི་ཚིག་ངན་འདིའི་་་
ཟབ་པས། །སེམས་ལ་བཟུང་ན་སྣོད་ལྡན་ཡིན། །བརྗེད་ན་ཅི་བྱེད་མགོ་འཁོར་་་་
སོང་། །གང་བྱེད་ཁྱོད་ལ་རག་ལས་པས། །བལྟ་རྒྱུ་ཡོད་ལ་ཉན་རྒྱུ་ཡོད། །ཕ་་་་
བཟང་བུ་གཅེས་མ་འཆུགས་རེམ། །རྒད་པོ་དུག་ལྔའི་ནོར་ཕྱུག་པའི། །ཀུན་ཉིའི་
གཏམ་ནག་འཆོལ་བ་ཡིན། །དགེའོ། །ལེགས་སོ། །སརྦ་མངྒ་ལམ།
༈ ཨ་ཧོ། གནས་ངེས་མེད་དབེན་པའི་ཡང་རྩེ་ན། །ཆོས་ཚོགས་དྲུག་གཡུལ་
ཀློང་འཚུབས་ཆ་བྲལ། །བུ་དེ་རུ་སྡོད་པའི་ཚད་ཟུང་དང་། །རང་རིག་པ་ཆོས་སྐུ་
མཇལ་ནས་ཡོང་། །ནང་སེམས་ཉིད་ལྟ་བའི་ཡང་རྩེ་ན། །བློ་གཟུང་དང་འཛིན་་
པའི་འཁྲུལ་སྣང་བྲལ། །བུ་དེ་རུ་ཤིག་གེར་ལྷོད་ཞོག་དང་། །དོན་སྐུ་གསུམ་ངོ་བོ་
མཇལ་ནས་འོང་། །ཕྱི་ཚོགས་དྲུག་ཡུལ་ལ་བར་ཀློད་དང་། །དེར་འཛིན་མེད་ངོ་
བོའི་ངང་ལ་ཞོག །གཤིས་བརྗོད་མེད་དོན་དམ་ཡེ་ཤེས་དེ། །དོན་རིག་པའི་ཆོས་
སྐུ་མཇལ་ནས་འོང་། །ནང་ངར་འཛིན་ངང་ལ་ཀློད་དུ་ལྟོས། །དེར་འཛིན་མེད་
ངོ་བོའི་གཤིས་སུ་ཞོག །དོན་སྐྱེ་མེད་ཡངས་པར་ཡན་པ་ན། །དབྱིངས་ཀ་དག་ལྟ་
• 250 •



བ་མཇལ་ནས་འོང་། །བུ་དེ་འདྲའི་ཕན་ན་ལྟ་བ་མེད། །གཤིས་དེ་ལས་ཞན་པའི་
བསྒོམ་པ་མེད། །ངང་ཀློང་ལས་འདས་པའི་སྤྱོད་པ་མེད། །དོན་དེ་གསུམ་ངང་ལ་
བྱ་ར་མཛོད། །ཅེས་ཞང་པོ་པདྨའི་མོས་ངོར་ཀུན་ཉིས་སྤེལ། སརྦ་མངྒ་ལམ།
༈ ཨ་ཧོ། ལས་སྨོན་ཕུན་སུམ་ཚོགས་པ་སྐལ་བཟང་གི་སྐྱེས་བུ། །གཟུང་འཛིན་
ཐད་ཀར་གཅོད་པའི་ཉམས་ལེན་རེ་དགོས་ངེས། །རིག་པ་བཅར་ཕོག་མཐོང་བའི་
ཞལ་གདམས་རེ་ཟུང་ལགས། །ཡེངས་མེད་འཁོར་ཡུག་བསྲེ་བའི་ཉམས་ལེན་དེ་་་
གནད་ངེས། །འཁྲུལ་བྲལ་སྤྱོད་པ་ཟབ་མོ་བོག་འདོན་རེ་བརྩོན་ལགས། །ཚད་་་་
ཕེབས་ཆོས་སྐུའི་རྒྱལ་པོའི་ངོ་བོ་རུ་གྲོལ་ངེས། །ཅེས་ཀྱང་ཞུའོ། །མངྒ་ལམ།
༈ རྫོགས་པ་ཆེན་པོའི་ཞལ་གདམས་ཞིག་དགོས་པའི། །རྣལ་འབྱོར་གང་དེས་
ཡང་ཡང་ལ་བསྐུར་ངོར། །ཟོབ་རྒན་བདག་གི་རྒྱུད་ལ་ནི་རྫོགས་ཆེན། ཉམས་་་་
མྱོང་ཡོན་ཏན་སྤུ་ཙམ་ཡང་མ་མཆིས། །འོན་ཀྱང་ད་སྔོན་རིག་འཛིན་གྱི་བརྒྱུད་་་་
པའི། །གསང་བ་སྙིང་པོའི་སྒོ་འཕར་དེ་ཕྱེས་ནས། །ཚོམ་བུ་འབུམ་བཅས་ཀ་དག་
ལ་ཕེབས་སོང་། །ཞལ་གསུང་རྡོ་རྗེ་ཟེག་མ་ཡི་སྒྲ་གདངས། །བདག་གི་སྒྲ་འཛིན་
ཡུལ་སྣང་དུ་ཕྱོགས་ཆེད། །དེ་ལུགས་ཞུས་ན་ཐུགས་ཁྲེལ་དེ་མ་མཛད། །དེང་སང་
རྫོགས་ཆེན་ཡིན་རློམས་ཀྱི་སྐྱེས་བུ། །ཁ་བ་བུ་ཡུག་ལས་ཀྱང་ནི་མོད་འདུག །སྟོང་
སྐད་མཐོ་བས་སངས་རྒྱས་དེ་འགྲུབ་དཀའ། །ཐོབ་ན་ནམ་མཁའི་གཡུ་འབྲུག་་་་
ཀྱང་ལོས་གྲོལ། །ལྟ་བ་གོ་མྱོང་རྟོགས་གསུམ་དང་ལྡན་པའི། །སྣང་སྲིད་འཁོར་་་
འདས་སྒྱུ་མ་རུ་རྟོགས་པའི། །བཤད་བཤད་མི་དགོས་རང་མདངས་དེས་སྟོན་་་་
འོང་། །བློ་འདས་མཉམ་བཞག་ཡེ་ཤེས་དེ་བསྟན་ཐོབ། །ཞི་དུལ་ལྷོད་བག་དུག་་
ལྔ་ནི་ཅེ་ཕྲ། །རྟོགས་ཡོད་ཁར་བཏགས་་མི་དགོས་དང་བལྟས་ཆོག །སེམས་ཀྱི་་
，
པ་
• 251 •



སྒོམ་པ་དེ་ཀ་ཡང་མ་ཡིན། །མི་སྒོམ་འཁྲུལ་འབྱམས་བྱེད་པ་རང་ལྟ་ཅི། །སྒོམ་་
དང་སྒོམ་བྱེད་གཉིས་མེད་ཞིག་དགོས་ལགས། །བློ་འདས་དོན་གྱི་གནས་ཚུལ་ནི་
དེ་ལྟར། །དམིགས་མེད་ཡེ་ཤེས་མཉམ་རྗེས་དང་བསྲེས་ལ། །རང་ཤར་བརྟུལ་་་
ཞུགས་ཟབ་གནད་ལ་སྦྱོར་འཚལ། །རྗེས་ཐོབ་དྲན་ཤེས་བག་ཡོད་དང་ལྡན་པས། །
རྒྱུ་འབྲས་བླང་དོར་མི་རྨོངས་པར་གལ་ཆེ། །ཞི་དུལ་གཟོབ་པ་ལྷུར་ལེན་ལ་རེམ་་
རེམ། །ལྟ་བ་མཐོ་བཞིན་རྒྱུ་འབྲས་ལ་ཞིབ་དགོས། །ནག་པོ་ཁ་འབྱམས་བདུད་
དབང་དུ་མ་འགྲོ། །སེམས་ལ་ཟུངས་ཤིག་སྐལ་ལྡན་གྱི་བུ་མཆོག །ཚེ་གཅིག་་་་༌་
སངས་རྒྱས་ཐོབ་པ་ལ་ཅི་ཆ། །མི་ལྡན་ཁ་བཤད་ལྕགས་སྤྲུལ་ནས་གུས་ཕུལ།
༈ ཧ་ཧ་འབྱུང་སྒྱུ་ལུས་གཡར་ཁང་ལྟ་བུ་འདི། །ལོ་ནམ་ཟླས་ཞག་གིས་དེད་
ནས་བྱུང་། །རྐྱེན་འཆི་བདག་རྒྱལ་པོ་སླེབ་ངེས་ཡིན། །འདིར་ཡིད་དཔྱོད་ཙམ་་་
ཞིག་མ་བྱེད་པས། །གདེངས་གྲོལ་ཚད་ཐོན་པ་མ་ཡིན་ནམ། །ལར་སྲིན་པོའི་མུན་
གླིང་འཁོར་བའི་གནས། །རྒྱུ་བདེ་བ་མེད་དེ་མི་གཙང་འདམ། །དེ་རོ་མཉམ་བྱས་
ནས་ཞེན་ལུགས་ལ། །ཆོས་དག་མཉམ་རྟོགས་པ་མ་ཡིན་ནམ། །ཡུལ་ལྕགས་སྒྲོག་
གཟེར་ཆེན་ཉོན་མོངས་ལྔ། །ནང་བདག་འཛིན་ཤེས་པ་ཧུ་རེ་བ། །གཤིས་ཤིན་ཏུ་
འཐས་པར་འདུག་ཚུལ་ལ། །སྐྱབས་བླ་མའི་མན་ངག་མ་ཡིན་ནམ། །ཁ་སྟོང་རྐྱང་
དགེ་མེད་སྡིག་མེད་ཞིག །དོན་མི་དགེ་ཉམས་སུ་བླང་བར་འདུག །དེ་ཁྱབ་་་་
བརྡལ་རྣལ་འབྱོར་མ་ཡིན་ནམ། །ཚོང་སོ་ནམ་དཀོར་ཁ་གྲོང་ཆོག་ལ། །བློའི་རྒྱུང་
ཐག་འཕེན་པ་བྱེད་ཚུལ་འདི། །དོན་གཞིར་བཞེངས་བསྐྱེད་རིམ་མ་ཡིན་ནམ། །
མིག་ཅེར་ཅེར་ཁྲོས་པའི་བཞིན་མདངས་ངོམས། །རྒྱུད་ཚོགས་དྲུག་ཡུལ་ལ་་་་་
འབྱམས་པ་འདི། །དབྱིངས་ཨ་ནུའི་ཐེག་པ་རེད་དམ་ཅི། །རྐྱེན་ཐོག་བབ་ཐ་མལ་
• 252 •



ལྟ་བུ་ལ། །ལྟོ་གོས་ཀྱིས་བརྒྱན་ཚེ་ཆོས་པ་འདི། །གཞི་རྫོགས་ཆེན་རྣལ་འབྱོར་་་
རེད་དམ་ཅི། །དེ་སེམས་ལ་ཟུང་མཛོད་ཀུན་ཉི་ལོ། །བློ་ཁ་ཡེངས་མིག་ཡེངས་མ་
བྱེད་རེམ། །
༈ ཨ་ཧོ། མ་མང་མ་མང་བློ་མ་མང་། །མ་ཞེན་མ་ཞེན་འཁོར་བ་སྤོངས། །
མི་དགའ་མི་དགའ་ཞེན་པ་ཆོད། །མ་ལེན་མ་ལེན་ཡུལ་མ་ལེན། །མ་འཚག་མ་་་
ཚག་བུད་མེད་སྤོངས། །མ་འདུག་མ་འདུག་དབེན་པར་སོང་། །མ་སྒྲུབ་མ་སྒྲུབ་་
རྒྱུ་མ་སྒྲུབས། མ་ཞེན་མ་ཞེན་འདུན་པ་སྤོངས། །མ་ནོར་སྟོང་ཉིད་ལམ་མ་ནོར། །
མ་སྤང་བླ་མ་གདེངས་སུ་འཆོང་། །མ་འཆའ་གཞན་ཚིག་ངང་མ་འཆའ། །མ་་་
འཁྲུལ་ཀ་དག་རྟོགས་པར་མཛོད། །ཧ་ཧ། ཅེས་ཀྱང་ཡིད་རྡོལ་ལ་ཁ་མང་རྒད་་་་
པོས་བྲིས་པ་དགེའོ། །
༈ ཨ་ཧོ། འདིར་འཚོགས་བདེ་སྟོང་སྒོམ་པའི་རྣལ་འབྱོར་རྣམས་གསོན་དང་། །
ཉམས་ལེན་དག་སྣང་མོས་གུས་བྱིན་རླབས་ཀྱི་རྟེན་གཞི། །མི་གཡེང་རྩེ་གཅིག་་་་
བརྩོན་པ་ཉམས་རྟོགས་ཀྱི་རྒྱུ་གཅིག །མ་དག་ལས་རླུང་སྦྱངས་བ་དགུ་སྤྲུགས་གྱི་
གནད་དང་། །བྱིན་རླབས་དབང་གིས་སྨིན་པ་བུམ་ཅན་ལ་གཞོལ་ཞིང་། །ཚོགས་
རྫོགས་མཐར་ཐུག་བདེ་སྟོང་འབར་འཛག་དེ་བསྒོམ་ན། །བདེ་སྐྱིད་ལང་ཚོའི་ཉི་
མ་གསར་བུ་རེ་འཁྲུངས་ལགས། །དེ་ལྟར་སེམས་ལ་བཟུང་ན་དགའ་ངེས་དེ་འདྲ་
ལགས། །ཅེས་སློབ་ཚོགས་ལ་སུརྱས་ཕུལ།
༈ ཀ་ཡེ་སྙིང་གི་སློབ་བུ་འགྱུར་རྒྱམ་ལགས། ཁ་ཞེ་མེད་པའི་ཡར་ཞུ་ཚིག་་་་་
གསུམ་ཕུལ། །ག་ལེར་རང་ཚོད་ཟུང་ལ་ཆོས་བརྒྱད་དོར། །ང་ཡི་བློ་སེམས་བདེ་་་
བའི་འདུན་མ་ཡིན། །ཅ་ཅོའི་མགོ་འདྲེན་རྩེ་སྐྱོངས་ཁ་ཏ་ཞོག །ཆ་ལུགས་མ་་་་
-
• 253 •



བསྒྱུར་གོས་དཀར་ལྕང་ལོ་མཛོད། །ཇ་དར་གསེར་དངུལ་ལོངས་སྤྱོད་ནོར་མ་་་་་
བསོགས། །ཉ་མོ་ཆུ་དང་བྲལ་བཞིན་རང་སྡུག་ཉོ། །ཏ་ལེར་མཁོ་བའི་ཟབ་གསང་
རྫོགས་པ་ཆེ། །ཐ་མལ་སྤྱོད་ལམ་སྐབས་ཀུན་བརྗེད་མ་ཤོར། །ད་ནས་རྩལ་སྦྱོངས་
རྟོགས་གོམ་གདེངས་ལྡན་མཛོད། །ན་འཆི་ཐོག་བབ་བྱུང་ཡང་བློ་བདེ་རེམ། །པ་
ར་པུ་རེའི་དྲན་རྒྱུ་མ་མང་བས། །ཕ་རོལ་འགྲོ་བའི་ལས་ཀ་ལྟ་ཅི་སྨོས། །བ་ཐག་
གསེབ་ཏུ་རང་གིས་རང་བཅིང་ངོ༌། །མ་ཀི་ངན་སོང་གཏིང་རྡོ་མ་བྱེད་ལགས། །
ཙ་མ་ར་ཡི་ཁེངས་སེམས་དཔོན་སྐད་སྐྱུར། །ཚ་ན་བྱུང་བཞིན་བཟེ་རེ་ཡེ་མ་ཆེ། །
ཛ་གད་དུག་ལྔའི་འདམ་ལ་མི་ལྟུང་བའི། །ཝ་ཀི་ཤྭ་རིའི་རལ་གྲིས་བསྣུན་ཐབས་་
བརྩོན། །ཞ་བོ་ཇི་བཞིན་འཁོར་བ་འདིར་མ་ལྷག །ཟ་ཟིས་མྱོས་ལྟར་ལེ་ལོ་རྣམ་་
གཡེང་སྤོངས། །འ་ཡེ་དལ་མེད་བསྙེན་སྒྲུབ་མ་འབད་ན། །ཡ་ཡ་སླ་སླའི་དོན་་་་
ཆེན་འགྲུབ་མི་འགྱུར། །རྭ་དང་འདྲ་བའི་རྒྱུད་ནི་མི་གྱོང་བར། །ལ་འུར་ཆགས་་
སྡང་ཕམ་རྒྱལ་རང་སར་གཞོམ། །ཤ་ཚ་སྙིང་རྗེས་འགྲོ་བ་མ་ལུས་སྐྱོངས། །ས་་་་
ཆེན་ཀུན་བཟང་དགོངས་པ་སྐྱོངས་ཤིག་བུ། །ཧ་བརྒད་ཁ་ཞེ་མེད་པའི་གཏམ་མ་
མང་། །ཨ་རོགས་གྲོགས་མཆེད་ཀུན་གྱིས་བརྙེས་བཅོས་བྱེད། །ཨེ་དབྱིངས་རྣམ་
ཀུན་མཆོག་ལྡན་རིག་པ་སྐྱོངས། །ཨཱ8ནི་མི་དམིགས་བརྗོད་འདས་ངང་སྐྱོང་དང་།།
ཨོཾ་ཡིག་མི་འགྱུར་སྐུ་གསུམ་རྒྱལ་ས་ཟིན། །དེ་འདྲ་བྱེད་པར་མ་ཟོབ་སྙིང་གི་བུ། །
ཡང་ཡང་ཞུ་བ་མ་བརྗེད་ཐུགས་ལ་ཞོག །ས་མཐའི་རྒད་པོ་བླུན་རྒན་ཀུན་ཉི་པས།
མོས་ལྡན་སློབ་བུ་འབྲལ་མི་ཕོད་པ་ཡིས། །དད་འདུན་མཆི་མས་བརྣང་བས་་་་
བདག་བསྐུལ་ནས། །ལྕགས་སྤྲུལ་མིང་འཛིན་ཉམ་ཆུང་མཁན་དེས་ཕུལ།
༈ ཨ་ཧོ། སྙིང་གི་ནོར་བུ་འགྱུར་ལོ་ཁྱེད་གསོན་དང་། །འཇིག་རྟེན་འཁོར་་
• 254 •



བའི་ལས་ལ་ཟད་དུས་མེད། བསླུ་བྱེད་སྒྱུ་མའི་ཆོས་ཚུལ་ཅེ་མང་མང་། །དགྲ་་་
གཉེན་ཆགས་སྡང་མཐའ་ལ་ཐུག་རེ་དཀའ། །ཞེན་ལོག་ངེས་འབྱུང་སྲོག་གི་་་་་
གཏའ་རུ་ཟུང་། །འདོད་ཡོན་མཚང་བཙལ་དབེན་པར་སྒྲུབ་ཚུགས་ཟུང་། །ཉེ་་་
འབྲེལ་དགྲ་བགེགས་རོ་སྙོམས་ཕུམ་བརྡལ་ཞོག །མི་ང་ཡི་ཁ་ལ་ཉན་ན་དེ་ལྟར་་་་
རེམ། །གོ་ས་མཐོ་བཞིན་དུག་ལྔས་རབ་ཏུ་སྦོས། །མངའ་དབང་འབྱོར་བཞིན་་་་་
དགའ་སྡུག་སླ་ནོར་འབྱུང་། །གྲགས་འདོད་ཕྱིར་དུ་ཆོས་བརྒྱད་བྱ་ལས་མང་། །
དམན་པའི་ས་བཟུང་དུག་ལྔ་འབུར་འཇོམས་དགོས། །ཐོབ་ཐང་དོར་ཞིང་གྲགས་
འདོད་ཆོས་བརྒྱད་སྤོངས། །མི་ངའི་ཁ་ལ་ཉན་ན་དེ་ལྟར་རེམ། །བཟེ་རེ་ཆེ་་་་
བཞིན་གཞན་ལ་ཁ་བསྐང་མང་། །རྒྱུད་ནི་གནགས་པའི་ཚིག་རྩུབ་སྣ་དགུ་འབྱུང་། །
རང་ཡན་གཞན་མེད་སྙམས་པའི་ང་རྒྱལ་ཆེ། །མི་ལ་རེ་མ་ཆེ་ལ་ཚིག་མ་འཆའ། །
རྒྱུད་དལ་ཚིག་འཇམ་དོན་ལྡན་གཏམ་ཚོགས་བརྗོད། །རང་མན་གཞན་མེད་་་་་་
ཉམས་པའི་ཁེངས་པ་སྐྱོངས། །མི་ངའི་ཁ་ལ་ཉན་ན་དེ་ལྟར་རེམ། །ཐོས་ཚོགས་་
གཡེང་བའི་ཆོས་ལ་ཟད་མཐའ་དཀའ། །རིག་གནས་བཟོ་རིགས་འཛད་མེད་ལྷོ་་
སྤྲིན་འདྲ། །རྣམ་གཡེང་འདུ་འཛིའི་བྱ་བ་འཇའ་ཚོན་བཞིན། །དོན་ཐོས་ཡིན་་་་་
དཔྱོད་རེ་དོགས་བྲལ་བའི་རྗེས། །ཆེ་བཞག་ཆུང་བསྐྱུར་སྒོམ་མེད་གནད་ལ་སྦྱོར། །
མི་ངའི་ཁ་ལ་ཉན་ན་དེ་ལྟར་རེམ། །ཚེ་འདི་བློས་ཐོང་ཕྱི་མ་དང་དུ་ལོངས། །
དཀོན་མཆོག་གཙུག་བརྟེན་འདུན་ཕུག་ཕྱི་མ་གཉེར། །ལས་སྣ་འཁོར་བ་དོང་་་་་
སྤྲུགས་རང་སེམས་འདུལ། །མི་ངའི་ཁ་ལ་ཉན་ན་དེ་ལྟར་རེམ། །ཞི་དུལ་བག་་་་
ཡོད་རྟག་ཏུ་ལུས་སྲོག་བསྡོམ། །བླ་མ་ལ་གུས་མཆེད་ལ་བརྩེ་སེམས་བསྐྱེད། །ཟབ་
གཏེར་རྒྱ་མཚོ་བཤད་དང་སྒྲུབ་པས་མཆོད། །བསྙེན་སྒྲུབ་བློ་བདེ་ཡིད་སྤྲོ་དགའ་
• 255 •



བརྒྱ་འཕེལ། །མི་ངའི་ཁ་ལ་ཉན་ན་དེ་ལྟར་རེམ། །ཆགས་སྡང་གཟའ་དཔོན་མི་་
འོང་སྙིང་གི་བུ། །ཁ་མཁས་དཔོན་པོ་མི་ཤེས་རང་སར་སྐྱུར། །ལོག་འཁྲུལ་དབང་་་
དུ་མ་གྱུར་མགོ་བཅའ་སྤོངས། །མི་ངའི་ཁ་ལ་ཉན་ན་དེ་ལྟར་རེམ། །རེ་བསྐང་་་་་་
བཤད་ན་བདག་གི་ཤེས་མོད་ཀྱང་། །མི་སྨྲ་ལྐུགས་པོ་བཞིན་སྡོད་དམ་བཅའ་ཡིན། །
སེམས་ལ་འཆོངས་ཤིག་སྙིང་གི་ནོར་བུ་ལགས། །རྒད་པོའི་སྤྲིང་ཡིག་ཡིན་ལགས། །
༈ སློབ་བུ་འགྱུར་རྒྱམ་ལ་གདམས་པའི་མན་ངག་མཚང་རྒོལ་བཞུགས་སོ། །
ཕ་ཅིག་བདུད་འཇོམས་གླིང་བ་དེ། །བདེ་ཆེན་འཁོར་ལོའི་རྒྱན་དུ་མཆོད། །མུན་
པའི་ཁྲོད་ནས་ཉི་མ་ཤར། །དགེ་བའི་བློ་ལྡན་སྙིང་གི་བུ། །དྲིན་ཆེན་དགའ་སྟེར་
སློབ་བུ་གསོན། །འདི་སྣང་སྒྱུ་མའི་གར་བསྒྱུར་ལ། །ཆ་བཞག་མ་མཆིས་ཡ་མ་་་
ཟུང་། །བློ་གཏད་མེད་དེ་རྫུན་པའི་ཆོས། །རྨི་ལམ་ཡུལ་ལ་ཞེན་འཛིན་ཆོད། །
ཆོས་བརྒྱད་བྱ་བཞག་སྣ་ཚོགས་སྒོ། །འཛད་རྒྱུ་མེད་པའི་གང་ག་བཞིན། །སྤྱོད་ན་
ཞེན་ལོག་སྐྱུག་བྲོ་གནས། །བདེན་མེད་རང་སར་འཇོག་པར་ཞུ། །གྲགས་སྟོང་་་་
དབྱར་རྔའི་སྒྲ་ཆེན་ནི། །རྣམ་པ་སྣ་ཚོགས་བསམ་མི་ཁྱབ། །ཆགས་སྡང་རྩོད་ན་་
སྙིང་པོ་མེད། །ནེ་ཙོས་ཅོ་འདྲི་འཇོག་པར་ཞུ། །རིགས་རུས་སྐྱེ་སྒོ་ཐོབ་ཐང་ནི། །
ཡུན་དུ་མི་རྟག་ནམ་མཁའ་ལ། །བྱ་འཕུར་རྗེས་ཚོལ་མི་རྙེད་བཞིན། །གོལ་ས་་་་
བཟང་པོ་འཇོག་པར་ཞུ། །ཟས་ནོར་རྩ་ཤིང་ས་གཞི་ལ། །གཅེས་སྤྲས་གྲོགས་་་་་
མཁར་སྐྱོངས་དང་མཚུངས། །རང་གིས་རང་བཅིང་མདོ་མེད་ལས། །དོན་ཆུང་་
མཁོན་འཛངས་འཇོག་པར་ཞུ། །དཔའ་ཡིས་མི་བརྒྱ་སོད་པ་ན། །སྡིག་པའི་བ་་་
དན་ཀུན་གྱིས་བསྒྲངས། །མནར་མེད་གནས་སུ་ས་བོན་ལྟུང་། །ཡ་ངའི་ལས་དེ་
འཇོག་པར་ཞུ། །འཁོར་བའི་ཁྱིམ་ཐབ་བྱེ་མའི་མཁར། །ནམ་ཕུག་མི་ཐུབ་ཆུ་ཡིས་
• 256 •
，
-



འཇིག །བསོགས་འཇོག་བྱིས་པའི་ཟློས་གར་འདྲ། །དཀོར་ནོར་ཆོས་ཕྱོགས་་་་་
འཇོག་པར་ཞུ། །ཞིང་ཁམས་བཀོད་པའི་ཡོན་ཏན་ལ། །བསྒྲུངས་ན་ཟད་རྒྱུ་མེད་
མོད་ཀྱང་། །ཆེན་པོའི་འབད་རྩོལ་འོ་བརྒྱལ་གནས། །རང་གཞིའི་ངང་ལ་་་་་་
བཞུགས་པར་ཞུ། །དམ་ཆོས་བྱིན་རླབས་ཆེ་ཚུལ་གྱི། །འགྱུར་སྔགས་བཟླས་པ་་་
ཟད་མཐའ་བྲལ། །ཁ་འདོན་མང་པོ་གོལ་བའི་རྒྱུ། །གྲགས་སྟོང་རང་སར་འཇོག་
པར་ཞུ། །དག་སྣང་ཅན་གྱི་གཟིགས་ངོ་ལ། །རི་ལུང་ཐམས་ཅད་སྒྲུབ་པའི་གནས། །
བསྐོར་ན་འཛད་མེད་ངལ་བའི་རྒྱུ། །རང་སེམས་ནང་ནས་བསྐོར་བར་ཞུ། །ཉོན་
མོངས་གཉེན་པོས་མ་ཐུལ་ན། །རི་ལ་སོང་ཀྱང་འགྲོགས་ནས་ཡོད། །དབེན་སར་
སེམས་ཀྱང་བསླུ་ཉིན་གདའ། །རྐྱེན་སྤྲད་དུག་ལྔ་འབུར་འཇོམས་ཞུ། །རྣམ་རྟོག་
མཐུད་ན་འཛད་རྒྱུ་མེད། །རྗེས་འབྲང་སྤྱོད་པ་སེམས་ཅན་ལས། །རྣལ་འབྱོར་་་་
བདེན་མེད་རྟོགས་པའི་བློས། །རྩལ་སྦྱང་ཤར་གྲོལ་མཛད་པར་ཞུ། །སངས་རྒྱས་
མེད་ལ་སེམམ་ཅན་མེད། །ངོ་བོ་ཉིད་དུ་དག་མཉམ་རོལ། །རང་བྱུང་གཉུག་མའི་
ཆོས་སྐུ་དེ། །ཡང་ཡང་མཇལ་འཕྲད་མཛད་པར་ཞུ། །ཡེ་རྫོགས་དུས་གསུམ་བདེ་
གཤེགས་དེ། །མི་བསྒོམ་མི་དོར་རྩིས་གདབ་བྲལ། །ཀུ་ཡང་བློ་བདེའི་གནད་་་་་
ཐེབས་ན། །བུ་ཁྱོད་ཕ་ཡི་གདུང་ཟིན་ལགས། །བྱིས་པའི་དུས་ནས་བློ་སེམས་་་་
དྭངས། །སྔོན་སྨོན་དག་པའི་རྟེན་འབྲེལ་གྱིས། །ད་ནི་རང་རིག་རྟོགས་ནས་ཡོད།།
བོག་འདོན་རྩལ་རྫོགས་བརྟན་ཐོབ་ཞུ། །ལྷ་ཅིག་ཨོ་རྒྱན་པདྨ་ཡིས། །རྗེས་སུ་ཟིན་
པའི་སྐྱེས་བུ་ཁྱེད། །ཉོན་མོངས་འདམ་དུ་མ་འཕྱང་དང་། །མི་རིང་དཔལ་རིའི་་
ཞིང་ལ་འགྲོ། །གཏམ་དེ་སྙིང་ལ་བརྟེན་ནུས་ན། །བླ་མའི་ཞལ་གདམས་གནད་དུ་
ཐེང་། །གོ་ཡུལ་ཙམ་དུ་ལུས་པ་ན། །ཆོས་དྲེད་འདུལ་དུས་མི་འོང་ལགས། །ཡང་
-
-
• 257 •



གཅིག་རྒད་པོའི་མ་ཎི་བཞིན། །ཁ་ཏ་ཚིག་གསུམ་ལབ་རྒྱུ་ཡོད། །སྙིང་གི་ནོར་བུ་
འགྱུར་རྒྱམ་ལགས། །མ་བརྗེད་སེམས་ཀྱི་དཀྱིལ་དུ་སྦོས། །ཨ་ཧོ། ཚོགས་་་་
བསགས་ལས་སྨོན་སྦྱང་འཕྲོ་ཕུན་ཚོགས་སུ་གྱུར་བའི། །དལ་འབྱོར་ཡན་ལག་་་་
རིན་ཆེན་བཟང་པོ་ལ་བརྟེན་པའི། །ཟབ་གཏེར་རྒྱ་མཚོའི་མངའ་བདག་ལུ་་་་་
ཟིན་དུ་བསྔགས་པའི། །སྐྱེས་ཆེན་ཁྱེད་ནི་འཇིག་རྟེན་ཆོས་བརྒྱད་ལ་མ་གཡེང་། །
ལྡོག་བསྐུམ་བློ་བཟུང་དད་མོས་སྙིང་རྗེས་ཡིས་བརླན་ཕོབ། །ཅེས་ཀྱང་དགོས་་་་
མོད་དམ་པའི་ལྷ་ཆོས་ལ་བརྩོན་འཚལ། །མགོ་འདྲེན་ཁ་ཏའི་གྲོགས་པོ་སེར་སྡེ་ནི་
མི་འདུལ། །ཆོས་མེད་སྡིག་སེམས་ཅན་གྱིས་ཁྲིམས་ཆད་དུ་མཐོང་འོང་། །ལོང་་་་
བའི་མིག་བཞིན་མ་མཐོང་ཡུལ་དུ་རང་ལྷོད་ཐོངས། །བློ་འདྲི་གྲོས་འདེབས་བྱེད་
པའི་ཁ་གསག་མཁན་མང་ཡང་། །ལྐུགས་པའི་ངག་བཞིན་མ་མཐོང་མི་ཤེས་་་་་
སོགས་གསུང་འཚལ། །ཕ་མ་དྲིན་གྱིས་བསྐྱང་ཡང་ཆགས་སྡང་གི་མ་བརྩེ། །
བསྟན་པའི་ཞབས་ཏོག་བསྒྲུབ་ཀྱང་མཁོན་འཛངས་ཀྱིས་མ་བསླད། །བཤད་་་་་་
བསྒྲུབ་ལག་རྗེས་སེམས་ཡང་ཆོས་བརྒྱད་དང་མ་བསྲེ། །གཅིག་པུར་སྒྲུབ་ཚུགས་་
ཟུང་དང་ཉམས་རྟོགས་ནི་འབར་ངེས། །བསྒྲགས་ཀྱི་ཡང་རྫོང་མཆོག་གི་སྒྲུབ་་་་
གནས་སུ་བསྔགས་སོ། །ཟངས་རི་མཁར་དམར་བརྟེན་ན་སྔོན་སྦྱང་གི་འཕྲོ་སད། །
མཁའ་འགྲོའི་འདུ་ཕུག་ལ་བརྟེན་ཉམས་རྟོགས་ནི་འབར་ངེས། །བྲག་ལྷ་མགོན་་་
པོར་བརྟེན་ན་ཕྱི་ནང་གི་རྐྱེན་སེལ། །བཅུ་གསུམ་དུས་སུ་གཡོ་ཆེན་རི་གཟུར་གྱི་་
ཉམས་འབྱུང་། །བདུན་གྱི་རྗེས་སུ་རླབས་ཆེན་རྦ་ཀློང་གི་རྩལ་འཁྲུག །བཞི་་་་
བཅུའི་སྐབས་སུ་རྡོ་རྗེ་འབེབས་པ་རང་ཤར་འོང་། །ལྔ་བཅུ་ནས་བཟུང་རིག་པ་་
ཚད་ཐོག་ལ་ཕེབས་ནས། །ཉམས་དང་རྟོགས་པའི་ཡོན་ཏན་བསམ་ཡས་སུ་་་་
• 258 •



འབར་རོ། །བདེ་སྐྱིད་གསར་བའི་ཉི་མ་འོད་སྟོང་དུ་རྒྱས་ནས། །བསྟན་པའི་སྒྲོན་
མེ་ཕྱོགས་རྣམས་ཀུན་ལ་ཡང་སྒྲོགས་ཤིང་། །རྡོ་རྗེ་སྙིང་པོའི་མཛད་ཕྲིན་ཡར་ཟླ་་
ལྟར་འཕེལ་འགྱུར། །ཞལ་ཆེམ་དཔེ་ནང་མ་ལྷག་སེམས་ཐོག་ལ་བླང་ནས། །ཕ་་་
ངའི་རྗེས་སྙོགས་མཛོད་ཅིག་དམ་ལྡན་གྱི་སློབ་བུ། །སྡོམ་པ་བསྲུང་ན་གསེར་་་་་
མདོག་འཆང་སྔ་རང་མ་བྱེད། །བྱང་སེམས་ལྡན་ཚེ་ཆགས་སྡང་འདུ་འཛི་ལ་མ་་་
འཁོར། །སྔགས་ལ་སྤྱོད་ཀྱང་དམ་ཚིག་འཚོལ་སྙོགས་སུ་མ་ཤོར། །ཐོས་ཚོགས་་་
གཡེང་བའི་ཕྱོགས་ལྷུང་གོལ་ས་ལ་མ་འཁྲུལ། །ཁ་བཤད་ཚིག་གི་མེ་ཏོག་མང་པོ་
ལ་མ་རེ། །ཅེས་ཀྱང་ལྟ་སྒོམ་ཟབ་མོའི་གནད་གསང་དེ་སྐྱོངས་དང་། །གངས་
སེང་དཀར་མོའི་བཅུད་ལ་སྐྱོན་བརྗོད་ནི་མི་མངའ། །གསེར་གླིང་ཕྱིན་ནས་ས་རྡོ་
ཕལ་བ་དག་མ་ཚོལ། །བརྒྱུད་པ་གོང་མའི་རྗེས་སྙོགས་མན་ངག་ལ་སྦྱོར་འཚལ། །
ཅེས་ཀྱང་ནུས་ལྡན་རྡོ་རྗེའི་ཞལ་ཆེམས་སུ་ཕུལ་ལགས། །
༈ ཨ་ཧོ། ཚབ་ཚུབ་སྣ་ཚོགས་གཟེར་གྱིས་བསྡམ་ན་ཡང་། །བློ་སེམས་བླ་་་་
མར་དད་པའི་ནོར་དང་ལྡན། །ཆགས་སྡང་འུར་མོ་ཟིང་ལ་དགའ་མོད་ཀྱང་། །
ལྷ་གཅིག་གུ་རུ་དགའ་བའི་པཎ་གྲོལ་ལགས། །དུག་ལྔའི་སྣ་ལ་གཉེན་པོས་མ་་་་
བཅོམ་ན། །ཞལ་གནག་ཁ་ཏ་མཁན་པོ་དཀོན་ལེ་འདྲ། །རང་སེམས་ཞི་དུལ་བག་
ཡོད་མ་མཛད་ན། །ཞལ་ཆེམ་མཚང་ཐོག་རྒོལ་བ་དཀོན་ལེ་འདྲ། །ངེས་མེད་་་་
གནས་ལ་བསྙེན་བསྒྲུབ་མ་མཛད་ན། དཀོར་ཁ་གྲོང་ཆོག་དཀོར་གྱིས་བསླུས་ལེ་་
འདྲ། །བླ་མའི་དྲུང་ནས་གདམས་ངག་མ་བརྟེན་ན། །དད་པ་སྣུམ་དྲེད་རྒྱུད་གྱོང་
འགྲོ་ལེ་འདྲ། །དྲིན་ཆེན་ཀུན་ལ་བྱམས་བརྩེ་མ་མཛད་ན། སུ་འགྲོགས་སྡང་བའི་
འུག་རྒན་ཉིན་བུད་འདྲ། །དེ་དག་སེམས་ལ་ཟུངས་ཤིག་སློབ་བུ་ལགས། །ཀུན་
• 259 •



ཉིས་ཕུལ་ལོ། །
༈ བླ་མ་ལ་ཕྱག་འཚལ་ལོ། །ཀྱི་ཡུལ་ཡངས་པ་ཆེན་པོའི་གྲོང་ཁྱེར་ན། །གཞི་
དབྱིངས་འཁོར་འདས་ཀུན་ཁྱབ་ཡིན། མདངས་མ་འགགས་ཚོགས་དྲུག་བྲག་རི་མཐོ། །
རྩ་བ་འདོད་ཡོན་ལྔའི་སྣང་བ་དཔེ། རྒྱུ་གཉིས་འཛིན་རྒྱལ་པོ་འུག་རྒན་ཞིག །འཁོར་བའི་རྩ་
བ་ངར་འཛིན་དཔེ། རྩལ་སྣ་ཚོགས་འདབ་ཆགས་རླུང་ལ་ལྡན། །སེམས་སེམས་བྱུང་་
གི་འཛིན་པ་དཔེ། །དོན་རྩ་བ་བསགས་པའི་ལྗོན་ཤིང་ལ། ལས་སྣ་ཚོགས་བསགས་་་་་
པའི་ཀུན་གཞི་དཔེ། །སྐབས་དྲོད་གཤེར་རླན་གྱི་བསྐྱེད་པའི་འདབས། ལས་རླུང་འགྱུ་འཁྲི་
བྱས་པའི་གསལ་ཆེ་དཔེ། འབྲས་སྨིན་པའི་ལོ་ཐོག་སྙིང་པོ་ལ། དེ་ལས་ཀུན་གཞིའི་རྣམས་་
ཤེས་དྭངས་གསལ། ཁོང་རྒྱལ་པོའི་རྔམ་པའི་ཚུལ་གྱིས་རོལ། ངར་འཛིན་ཧུ་རེ་བ་དཔེ། །
ཟས་ལྷག་མ་འཐོར་བའི་རྩལ་སྣང་བརྒྱག ཡིད་སྒོ་ལྔའི་རྟོག་ཚོགས། དུས་ཀུན་ཏུ་དེ་ལས་་་
འབྱམས་པའི་སྐབས། །ཉིན་མཚན་འཁོར་ཡུག་ཏུ་འཁྲུལ་བའི་དཔེ། བྱ་ཁྱུང་ཆེན་རྒྱལ་་་
པོའི་མ་བཟོད་ནས། །རིག་པའི་ཡེ་ཤེས་ཀྱི་དཔེ། རྟ་ཅང་ཤེས་འཕུར་ལྡན་ལྟད་མོར་
མངག སོ་སོར་རྟོགས་པའི་ཤེས་རབ་དཔེ། དེ་བདེན་པའི་ཞུ་བ་ཐེང་བའི་ཚེ། །འཁྲུལ་་་
སྣང་ཙམ་དུ་ཟད་པའི་དཔེ། །དབྱིངས་ནམ་མཁའི་ཁམས་ནས་སྤྲིན་གཅིག་བསྡུས། །གང་་་་
ཟག་གི་བདག་མེད་གཏན་དབབ་དཔེ། རྣོ་ཐོག་གི་མདེའུ་ངར་མ་བསླང་། །གཟུང་བ་་
ཆོས་བདག་གཏན་དབབ་དཔེ། གདངས་སྒྱུ་འཕྲུལ་སེར་རླུང་དྲག་ཏུ་ཕབ། །ཁྱད་པར་
མིང་གི་གདག་གཞི་བཙལ། སེམས་དཔའི་རྟག་འཛིན་བཤིག་པ། ཕན་གནོད་ཀྱི་མཚང་ལ་་
རྒོལ་བ། རེ་དོག་གི་རྫུན་ཕུག་གཏུབ་པ་སོགས་ཡིན་པའི་དཔེ། རྒྱུ་རྒྱལ་ཆེན་རྣོ་བའི་་་་་་
མདེའུས་བསད། །གཟུང་འཛིན་སྟོང་ཉིད་དུ་བཤིགས་པའི་དཔེ། ཀློང་འཁྲུལ་མི་ཤེས་
པའི་ས་རུ་བཤིག །ཁྱབ་བརྡལ་ཆེན་པོ་གཅིག་གི་རོལ་བ་བདག་མེད་ཤེས་རབ་དཔེ། རྩལ་
འདབ་ཡང་རང་གིས་འཁོར་དུ་བསྡུས། ། སེམས་སེམས་བྱུང་ཐམས་ཅད་མ་གཡེང་རང་སར་་་་
• 260 •



རང་གྲོལ་སྐུ་གསུམ་དུ་སད་པའི་དཔེ། ད་རང་བྱུང་རྡོ་རྗེའི་རང་ཚུགས་ཟིན། །དེ་དུས་རིག་
པའི་ཡོ་ལང་ཆེན་པོར་སད་པའི་དཔེ། ཧ་ཧ། ངོ་མཚར་གད་མོ། ཅེས་ཀྱང་རང་སློབ་་
པཎ་གྲོལ་ལ་སུརྱས་ཕུལ་ལོ། །
༈ ཨ་ཧོ། བརྒྱུད་ལྡན་བླ་མ་རྣམས་ལ་ཕྱག་འཚལ་ལོ། །ལྟ་བ་ཀ་དག་སྤྲོ་་་་
བྲལ་འདུས་མ་བྱས། །འདི་ཡིན་འདི་མིན་གཟའ་གཏད་མཚན་འཛིན་བྲལ། །སྨྲ་
བརྗོད་སྤྲོས་པའི་གཟེབ་དུ་ཚུད་པ་ན། །སྤྲོས་བྲལ་ཀ་དག་ལྟ་བ་མི་འདྲ་ལགས། །
སྒོམ་པ་འཛིན་མེད་གང་ཤར་ཤུགས་འབྱུང་ངང་། །གུད་ཡངས་བློ་བདེ་རང་སར་
ཀློད་ལ་ཞོག །བཅས་བཅོས་འཛིན་མེད་དགག་སྒྲུབ་བྱེད་པ་ན། །བྱར་མེད་དོན་
དམ་སྒོམས་པ་མི་འདྲ་ལགས། །སྤྱོད་པ་བག་ཡང་རིག་པའི་རྣོ་སོ་ཅན། །འཁྲུལ་
མེད་གཤིས་ཚུགས་ཟིན་པ་དེ་ག་གནད། །ལྟ་སྤྱོད་ཕྱོགས་འཆལ་གུ་རེ་ཐ་ཆད་ཅན། །
འཛིན་པ་འུར་སོབ་མཁན་དེ་མི་འདྲ་ལགས། །འབྲས་བུ་སྒྲིབ་བྲལ་རང་གསལ་་་་
རྗེན་པ་དེ། །འུབ་ཆུབ་བློ་བྲལ་ཡེ་ཤེས་ནང་གསལ་ཅན། །བཅོས་མའི་གཟེབ་ནས་
ཐོན་པའི་གློ་བུར་བ། །གློག་འགྱུ་ལྟར་དེ་འབྲས་བུ་མི་འདྲ་ལགས། །བདག་་་་་
བླུན་ཞིང་རྨོངས་པའི་མགོ་འཐུམ་པའི། །བརྒྱུད་པའི་གསུང་རྒྱུན་ལུང་ཚོགས་མ་་
མཐོང་བའི། །འདི་ཙམ་ལས་ནི་མཐར་ཐུག་གོ་མ་ནུས། །བདག་འདྲ་བྱང་ཆད་་་་
རྨོངས་པའི་གང་ཟག་གིས། །སྟོང་འདུག་བྱེད་རག་འདི་ལ་གཟིགས་ན་ལེགས། །
དགེའོ།།
༈ ཕ་གཅིག་དྲི་མེད་འོད་ཟེར། །འབྲལ་མེད་སྙིང་ལ་བརྟེན་བཞུགས། །ཡེ་་་
ནས་ཆོས་རྣམས་སྟོང་པ། །མི་གནས་རྨི་ལམ་རང་བཞིན། །བདེན་མེད་བདེན་་་་
པར་བཟུང་བཟུང། །ད་ནི་སྟོང་པར་བློ་སྦྱོང་། ༡ །མི་རྟག་སྒྱུ་མའི་ཁང་བུ། །ཆུ་་
• 261 •
-
-
།



ཡི་སྦུ་བ་ཇི་བཞིན། །རྟག་མེད་རྟག་པར་བཟུང་བཟུངས། །ད་ནི་འཆི་ངེས་བློ་་་
སྦྱོང་། ༢ །འདི་ཕྱི་གཉིས་ཀྱི་མཚམས་ན། བར་དོའི་རྣམ་ཤེས་འཁྱམས་པོ། །ལུས་
མེད་ལུས་དེ་འགྲོགས་འགྲོགས། །ད་ནི་སྣང་ཙམ་བློ་སྦྱོང་། ༣ །རེ་དོགས་གཉིས་ཀྱི་
འཆིང་བས། །དམ་སྲི་ཕན་གནོད་ལྷ་འདྲེ། །མེད་ལ་ཡོད་པར་བཅིང་བཅིང་། །
ད་ནི་རང་སྣང་བློ་སྦྱོང་། ༤ །སྐྱེ་མེད་རང་བྱུང་ལྷ་སྐུ། །རང་ལ་ཡེ་ནས་རྫོགས་ཀྱང་།།
འཇུར་བོ་བློ་ཡིས་འཆིང་འཆིང་། །ད་ནི་སྣང་སྟོང་བློ་སྦྱོང་། ༥ །འགགས་མེད་རྩ་
རླུང་ཐིག་ལེ། །རང་གསལ་གཉུག་མའི་ཆོས་ཉིད། །ཨ་འཐས་བློ་ཡིས་བཅོས་་་་་་
བཅོས། །ད་ནི་རང་བབ་བློ་སྦྱོང་། ༦ ལྟ་བ་ཆོས་སྐུའི་རྒྱལ་པོ། །སྤྲོས་བྲལ་ཟང་་་
ཐལ་བརྗོད་མེད། །བློ་ཡིས་སྤྲོས་པས་བཅིང་བཅིང་། །ད་ནི་སྐྱེ་མེད་བློ་སྦྱོང་། ༧
སྒོམ་པ་ལོངས་སྐུ་དམིགས་མེད། །ཟང་ཐལ་གཏད་མེད་རྒྱ་ཡན། །གཉིས་འཛིན་
རྩོལ་བས་འཆིང་འཆིང་། །ད་ནི་འཛིན་མེད་བློ་སྦྱོང་། ༨ སྤྱོད་པ་ཤུགས་འབྱུང་་་
སྤྲུལ་སྐུ། །འཛིན་རྟོགས་དམིགས་མེད་བློ་འདས། །ཕྱོགས་ཆད་བློ་ཡིས་བཅད་་་་་
བཅད། །ད་ནི་འཁྲུལ་བྲལ་བློ་སྦྱོང་། །འབྲས་བུ་ངོ་བོ་ཉིད་སྐུ། །རང་གསལ་དག་
མཉམ་ཆེན་པོ། །བདག་གཞན་གཉིས་སུ་བལྟས་བལྟས། །ད་ནི་དག་གྲོལ་ངོས་་་་
བཟུངས། །བྱིན་རླབས་ཐུགས་རྗེའི་གཏེར་མཛོད། །གཡོ་མེད་པདྨ་ལས་འབྲེལ། །
བདག་བློའི་ཆུ་འཛིན་མཆེད་ནས། །གདུགས་པའི་ཆར་རྒྱུན་ནར་མར། །ཤུགས་་
བྱུང་འོ་དོད་ཤོར་བྱུང་། །འོད་སྣང་འཇའ་སྐུའི་རི་མོར། རང་སྣང་རང་ལ་མངོན་
མཛོད། །དགེའོ།།
༈ ཨ་ཧོ། འདིར་འདུས་རྡོ་རྗེའི་མཆེད་ལྕམ་རྣམས་གསོན་དང་། །རྒད་་་་་
པོའི་གཏམ་ལ་ཉན་རྒྱུ་ཞིག་འོས་འདུག །ཅི་ཟ་ཅི་འཐུང་འདུན་པ་དེ་མ་གཏོགས། །
• 262 •



བསྐྱེད་རྫོགས་ཕྱོགས་ལ་ཐུགས་འདངས་ནི་མི་འཚལ། །བཟླས་བརྗོད་ངག་གི་ནུས་
པ་ལ་ཐུག་ཀྱང་། །མཁྲིས་ནད་ཅན་ལ་བཙོ་ཟན་དེ་སྦྱིན་འདྲ། །ཚོང་དང་ཁ་་་་་
རྩོགས་སྣ་ཚོགས་དེ་བཤད་ན། །དྲན་རིག་མི་འགྱུ་དགུ་འགྱུ་དེ་མཛད་འདུག །
ཆོས་ཞུ་དབང་བསྐུར་ཚོགས་གྲལ་དུ་སླེབ་སྐབས། །ནད་ཀྱིས་མནར་བཞིན་མི་་་་
འདོད་ཀྱང་གཉིད་རྨུགས། །སྔོན་འགྲོའི་སྒོ་ཙམ་མཐོང་དུས་ནི་རབ་མོད། །འོན་
ཀྱང་རྩ་རྫོགས་ཐོབ་བཞིན་ཏུ་ཇེ་ཞན། །ཁྲག་ཐོད་ཟུང་བརྒལ་སྤྱོད་ལམ་ནི་ཆོལ་་་
སྙོགས། །ལས་མཐའ་ལོག་ལ་སོམ་ཉི་ཡང་མ་མཆིས། །ཕྱི་ཚུལ་དབེན་པའི་སྒོ་རྒྱ་་
དེ་བསྡམ་ཀྱང་། །ནང་ནས་གྲོགས་རྣམས་ཕན་ཚུན་ལ་རྐུ་འཕྲོག །བསྙེན་སྒྲུབ་་་
གོང་མའི་རྗེས་སྙོགས་དེ་མཛད་ཀྱང་། །ལྐོག་ནས་བུད་མེད་སྦྱོར་འདོད་ཀྱི་རེ་བས། །
ལ་ལུང་མང་པོ་བརྒལ་བ་ལ་ཅི་ཆ། །དད་པའི་ཞིང་ས་བཟང་པོ་ཡིས་བསྐུལ་བའི། །
སྐྱེ་བོ་མང་པོ་འདུ་འཚོགས་ཀྱི་ཁྲོད་དུ། །མི་ནག་ལས་ཀྱང་དཔའ་གདེང་ནི་མཐོ་་
བའི། །མ་མཐོང་འགྲོ་བའི་བསྟན་པ་ལ་སྨོད་པའི། །ལས་ངན་ཁྱི་ཕག་སྤྱོད་པ་དེ་
ཡི་མུག །སོ་ཐར་མཛེས་པའི་མེ་ཏོག་དེ་འཆང་བའི། །ལས་ལྡན་ཉིན་སྐར་ཙམ་པ་
ལས་མ་མཆིས། །སྔགས་ནག་མགོ་སྤུ་རྣ་ཆ་ཅན་མོད་ཀྱང་། །གསང་ཆེན་ནུབ་་་
རིར་ཕྱོགས་པའི་རྟགས་རེད་ན། །མི་ནག་ཁ་ནས་བསྒོམ་སྐད་དེ་བཤད་ཀྱང་། །
རྫོགས་བསྟན་དབྱིངས་སུ་སྡུད་པའི་མདངས་ཡིན་ཡ། །སྒོམ་གདེངས་ཐོབ་ལ་རིག་
ངོ་དེ་ཤེས་སྙམ། །ད་དུང་སེམས་རིག་ཤན་འབྱེད་ནི་མི་ནུས། །སྟོང་ཉིད་རྟོགས་་
ཟེར་ཁ་མིག་དེ་བསྒྲད་ཀྱང་། །ཚིག་ངན་གཅིག་ཙམ་ལམ་དུ་ནི་མི་ལོངས། །བྱུ་་་
རུའི་མདངས་ཀྱི་ཞལ་ངོ་དེ་བསྟན་ནས། །ཞེ་སྡང་འབར་བའི་སྐུ་ལུས་ཀྱང་སྦོས་་་
ཐལ། །བུད་མེད་ཆགས་པའི་སྲེད་པ་དེ་མ་བོར། །གཅིག་བོར་གཉིས་དོར་གསུམ་
1
• 263 •



བརྩེ་སོགས་མཛད་ནས། །ད་དུང་གཉིས་གོབ་ཆོད་པ་ཡི་སྤྱོད་བསྐྱངས། །སེམས་
ཅན་མ་རིག་མགོ་འཁོར་བ་རྣམས་ཀྱིས། །བརྟུལ་ཞུགས་གདེང་ཐོབ་རྣལ་འབྱོར་་
ལ་མི་བརྟེན། །མིག་འཕྲུལ་ཟོབ་རྫུན་མཁན་ཚོ་ལ་རེ་འཆའ། །འདི་ཕྱིའི་འདུན་མ་
ཉེས་ལམ་དུ་ཤོར་སོང་། །ང་དང་འདྲ་བའི་སློབ་དཔོན་ཞིག་ཡོད་ན། དེང་འདིར་
མཚུངས་པའི་སློབ་ཚོགས་དང་ལོས་ལྡན། །དཔོན་སློབ་གྲབ་བཟང་ངོ་མཚར་ཅན་
ཡོད་ན། །དུས་གསུམ་རྒྱལ་བའི་ཐུགས་ཁྲེལ་ཀྱང་ལོས་ཤོར། །ཨ་རོགས་སྙིང་གི་བུ་
ཚོ་ལ་བརྩེ་ཕྱིར། །ཁ་ངན་ཚིག་གི་མདའ་མོ་ཞིག་འཕང་ཡོད། །ཨ་ཧོ་རྩེ་མཚར་་་་
བཤད་པ་ཡིན་མ་གཏོགས། །མཐའ་མི་ཀླ་ཀློའི་རྫས་སྔགས་དེ་བཙན་པས། །རང་
དབང་རང་ལ་མི་ཐོབ་པའི་དུས་ཡིན། །ཐུགས་ཁག་མེད་ཀྱང་བྱ་སྤྱོད་ནི་རྩུབ་་་་་
འདུག །སྔར་བྱས་ལས་ལ་བག་ཟོན་རེ་མཛད་ནས། །ད་འབྱུང་དགོས་པའི་སོ་་་
ནམས་ནི་འདི་ལྟར། །ཁ་ངོ་དཀོན་མཆོག་རྣ་རིང་ལ་བལྟ་ཞིང་། །འདུན་ཕུག་ཕྱི་
མའི་དོན་གཉེར་ལ་བརྩོན་ནས། །དགོས་མེད་འཁོར་བའི་བྱ་བཞག་དེ་སྤོངས་ལ། །
ཆགས་སྡང་ཕམ་རྒྱལ་རྩོད་མཐའ་ལ་མ་རེ། །སོ་ཐར་མཛེས་པའི་མེ་ཏོག་གིས་སྤྲས་
ནས། །ཉིས་བརྒྱ་ལྔ་བཅུའི་བསྲུང་མཚམས་ལ་གཟོབ་དང་། །མཉམ་མེད་ཐུབ་་་
པའི་རྗེས་ཟིན་དེ་ངོ་མཚར། །བྱང་སེམས་སྙིང་རྗེའི་གཏོང་ཕོད་དང་ལྡན་པའི། །
སྦྱིན་སོགས་ཕར་ཕྱིན་རྒྱ་མཚོའི་སྒོ་འབྱེད་ཅིང་། །སྟོང་ཉིད་སྙིང་རྗེ་ཟུང་འཇུག་ཏུ་
བསྒོམ་དང་། །སྤྱན་རས་གཟིགས་ཀྱི་བུ་ཆེན་དེ་ལོས་ཡིན། །རང་ངོས་ལྟ་གདེངས་
མཐོན་པོ་ཞིག་ཐོབ་ནས། །སྒྱུ་མའི་ཡུལ་ལ་ཞེན་མེད་ཀྱི་བརྟུལ་ཞུགས། །སྤྱོད་ལམ་
དམ་ཚིག་སེལ་མེད་པ་རྣམ་དག །བརྩོན་ན་ཨོ་རྒྱན་པདྨ་ཡི་གདུང་འཛིན། །རང་
རིག་ཆོས་སྐུ་རྟོགས་ངེས་ཞིག་མིན་ན། །གཞན་ལ་དབང་བསྐུར་བྱེད་པ་དེ་མི་རུང་།།
• 264 •



བསྐྱེད་རྫོགས་སྒྲུབ་པའི་དྲོད་རྟགས་དེ་མེད་པར། །དྲག་ལས་འུར་ཟིང་གཏོ་སྒྲུབ་
ཚོས་ཅི་བྱ། །དུས་གསུམ་མངོན་ཤེས་རྣམ་དག་ཞིག་མེད་ན། །རྨི་ལམ་འཁྲུལ་བའི་
རྗེས་འབྲང་ཀྱང་དོན་མེད། །མ་དང་མཁའ་འགྲོའི་ལུང་བྱང་ཞིག་མེད་ན། །ལྷ་
མཐོང་འདྲེ་མཐོང་བསླུ་ཚིག་དེ་མ་སྨྲ། །གཤིན་པོའི་རྣམ་ཤེས་གར་སོང་ཞིག་གོ་་་
དགོས། །དེ་མིན་མཐོ་རིས་འདྲེན་འདོད་ཀྱང་དཀའ་ངེས། །ཨ་ཁུ་རྣམས་ནི་ཚོང་
བ་རེ་མཚར་ཀྱང་། །འཆི་བདག་གཤིན་རྗེར་བུ་ལོན་དེ་སོད་དཀའ། །བུ་ལོན་་་་
སྐྱེད་འཕེལ་དཀོར་ཁ་ལ་མཁས་ཀྱང་། །ལག་སྟོང་མཆན་བཅུག་འགྲོ་དུས་སུ་ཅི་་་
འཇལ། །གྲུབ་མིན་གྲུབ་འདྲས་འགྲོ་བློ་དེ་བསྒྱུར་ཀྱང་། །སྟོན་འཁོར་དམྱལ་་་་་
གནས་འགྲིམས་དུས་སུ་ཅི་བྱ། །ཟོག་པོ་གཡོ་རྒྱུ་ཅན་ཚོ་ཡི་ཚེ་སྲོག །བྱ་རོག་་་་
གཙུག་ཕུད་མངའ་བ་དེས་འདྲོངས་མཛོད། །གཏེར་མིན་གཏེར་འདྲས་ས་སྟེང་་་་
ཀུན་ཁྱབ་ནས། །བཀའ་རྐུ་རིས་འཇོག་སྣ་ཚོགས་སུ་བྱེད་ནས། །མ་མཐོང་འགྲོ་བ་
ལམ་ལོག་དུ་སྐྱོལ་ཏེ། །ཤི་ཚད་རྡོ་རྗེའི་གནས་ངན་དུ་དྲངས་པའི། །རྫུན་པ་དེ་་་
དག་མ་ཚོགས་ནི་མཁའ་འགྲོས། །མིང་ཙམ་མེད་པའི་བརྟུལ་ཞུགས་ལ་དགོངས་་
འཚལ། །མི་ནག་ང་ཡི་ཁ་ཚིག་ལ་ཉན་ན། །ཕྱི་མ་མ་གཏོགས་འགྲོ་ས་ནི་མི་འདུག
འཁོར་བའི་བྱ་བར་སྙིང་པོ་གང་མེད་དོ། །འཇིག་རྟེན་ཆོས་བརྒྱད་རྒྱབ་དུ་རང་་་་
བོར་ལ། །བསྒོམས་གྲལ་གཏམ་གྲལ་མདོ་མེད་ལ་མ་རྒྱུག །རང་ལམ་དམ་པའི་ལྷ་
ཆོས་དེ་འགྲུབ་དགོས། །དྲན་ཤེས་བག་ཡོད་ཟབ་མོ་ཡི་རྒྱུད་བསྡམ། །ཆོས་མིན་བྱ་
བཞག་ཅི་ནས་ཀྱང་སྤོངས་ལགས། །ཉོན་མོངས་དུག་ལྔ་འབུར་འཇོམས་ལ་རེམ་་
བཟླ། །གསེར་གླིང་ཕྱིན་ནས་སྟོང་ལོག་དེ་མ་མཛད། །དམ་ཆོས་སང་བྱེད་གནང་
སྒྲུབ་དུ་མ་ལྷག །རྫས་ངན་ཁ་སྣའི་དུ་བ་དེ་མ་སྤྱོད། །མྱོས་བྱེད་ཁ་ཟས་འབྲུ་ཆང་
ཀ
།
• 265 •



ནི་མ་བཏུང་། །འཆིང་བྱེད་བུད་མེད་ཤག་རོག་དེ་དོར་མཛོད། །རྩེ་གཅིག་ཡང་་་
དག་དགེ་བ་ལ་བློ་གཏུགས། །འཆི་འོང་སྙམས་པའི་ཡི་མུག་དེ་མ་བསྐྱུར། །ཤར་་
གྲོལ་དུས་མཉམས་ཆེན་པོ་ཡི་གནད་སྐྱོངས། །ཞེན་མེད་བརྟུལ་ཞུགས་མཆོག་་་་་་
གསང་གི་ས་ཟུངས། །རི་དྭགས་སྨྲས་བཞིན་དབེན་པ་ལ་བརྟེན་འཚལ། །དམ་་་་
ཚིག་མངོན་ལྐོག་མེད་པ་ཞིག་རེམ་རེམ། །འདུལ་ཁྲིམས་སྲོག་ལྟར་འཛིན་པ་ལ་་་་
བརྩོན་མཛོད། །བྱམས་དང་སྙིང་རྗེའི་གོ་ཆ་དེ་བསྒོས་ནས། །གཞན་ཕན་དོན་་་་
གཉེར་འགྲོ་དོན་ལ་མ་འཆུག །འདོད་ཆུང་ཆོག་ཤེས་བརྟེན་རྒྱུ་ལ་སྦྱོར་འཚལ། །
བློ་རྩེ་མི་རྒོད་བླ་མ་ལ་གདེངས་བཅའ། །ཐ་མལ་འཁྲུལ་འབྱམས་མ་ཤོར་བ་ཞིག་་་
དགོས། །ད་ལྟ་འཆི་ཡང་བློ་ལྷག་དེ་མེད་མཛོད། །འདི་བདེ་ཕྱི་སྐྱིད་བསམ་ན་་་་
ཡང་རང་ལག །འཁོར་བའི་གཏིང་རྡོ་བྱེད་པ་པོའི་ཕང་ཀྱེ། །ཆོས་ལོག་དམ་་་་་
ཉམས་བཀའ་ལོག་ཞིག་མ་མཛད། །ཨ་རོགས་སློབ་ཚོགས་ཐུགས་ལ་རེ་འཇོག་་་་
འཚལ། །དོན་ལྡན་ཤེས་ཚོད་སྙིང་གཏམ་དེ་ཡིན་ལ། ཧ་ཧ། སྔར་དུས་རྒྱ་བོད་
བསྟན་མཆོག་དེ་དར་དུས། །ངུར་སྨུག་རབ་བྱུང་འདུལ་བ་ཡི་སྡེ་དང་། །གོས་་་་
དཀར་ལྕང་ལོ་གསང་སྔགས་ཀྱི་སྡེ་ལས། །ཡོན་ཏན་རྫོགས་ཚུལ་ལས་གཞན་ནི་མ་
མཆིས། །དེང་འདིར་ཆོས་ལུགས་འདྲ་མིན་དེ་སྣ་ཚོགས། །བཟང་རྟགས་ཅི་ཡིན་
ངན་མཚང་ནི་ལོས་ཡིན། །བསྐྱེད་རྫོགས་རླུང་སེམས་དབང་ཐོབ་ཀྱི་རྣལ་འབྱོར། །
མཚན་ལྡན་ཤེས་རབ་དགའ་བཞི་ཡིས་གཞུང་འདྲོངས། །དཔེར་ན་རྨ་བྱས་དུག་་་
སྤྱོད་བཞིན་རྒྱན་འགྱུར། །སོ་སྐྱེས་དེར་འགྲན་དམ་སྡོམ་དེ་རལ་ནས། །བྱ་ཕྲན་་་་
དུག་སྤྱོད་སྲོག་རྩ་དེ་ཆད་འགྱུར། །དེ་བཞིན་ཐར་བའི་ལམ་སྣ་དེ་འགག་འགྲོ། །
ཐེག་ཆེན་རྣལ་འབྱོར་གསང་སྔགས་ལ་ལོས་སྤྱོད། །དམན་པ་རྣམས་ཀྱིས་འདུལ་་
• 266 •



ཁྲིམས་ལ་གཟབ་འཚལ། །ཅིའི་ཕྱིར་རྡོ་རྗེའི་དམྱལ་གནས་སུ་སྡུག་ཆེ། །ཤལ་མ་ལི་
ཡི་སྡོང་པོ་དེ་ཁྲིམས་དྲང་། །བརྗེད་མེད་ཁ་ཏ་སེམས་དཀྱིལ་དུ་ཟུངས་ལགས། །
ངེད་རང་དཔོན་སློབ་ཕན་ཚུན་དེ་ཀུན་གྱིས། །ཟུར་ཟ་ཕྲག་དོག་འཐབ་མོ་དེ་་་་
སྤོངས་ལ། །བརྩེ་སེམས་དད་པ་དག་སྣང་དང་ལྡན་པའི། །ལྟ་སྤྱོད་གོང་མའི་རྗེས་
སྙོགས་ལ་བརྩོན་ནས། །མ་ཧཱ་གུ་རུའི་བསྙེན་སྒྲུབ་དེ་བྱས་ལ། །ཚོགས་བསོགས་་་་
སྒྲིབ་སྦྱང་འཕགས་ནོར་ལ་རེམ་དང་། ཚོམ་བུ་བསྡབ་ནས་དཔལ་རི་ཡི་ཕ་ཁྱིམ། །
གདོད་ནས་ཀུན་བཟང་རྒྱལ་ས་ལ་ཆས་འགྲོ། །རང་རིག་པད་འབྱུང་མཇལ་བ་དེ་
ངོ་མཚར། །དམ་ཉམས་ལོག་འཁྲུལ་བདུད་དབང་ལ་མ་འགྲོ། །རང་རེ་ལྷན་སྐྱེས་
རྡོ་རྗེ་ཡི་གནས་སུ། །བཟོད་པར་དཀའ་བའི་ཟུག་རྔུ་དེ་མྱོང་དགོས། །དེ་ཕྱིར་་་
བག་ཡོད་གཟོབ་པ་ནི་ལྷུར་ལོངས། །གླེན་ནག་ཚིག་ཚོགས་ཙིཏྟ་ལ་སྦྲུམ་འཚལ། །
ད་སྔོན་བརྒྱུད་པ་རིན་ཆེན་གྱི་གསེར་ཐག །ཟབ་གཏེར་ཕ་ཕོག་བསྒོ་སྐལ་དུ་་་་
མཆིས་ཤིང་། །སྣང་སྲིད་ཆོས་སྐུར་རྟོགས་པ་ཡི་རྣལ་འབྱོར། །གྲུབ་པའི་སར་་་་་
གཤེགས་ཁོ་ན་ལས་མེད་མོད། །དམ་སེལ་རྐྱེན་གྱི་འཁྲི་བག་དེ་མ་ཞུགས། །་་་
ཡིས་རྩེ་འཇོར་དམ་སྲི་དེས་བསླད་ཀྱང་། །བརྟུལ་ཞུགས་གདེངས་སྐྱོང་བར་ཆད་
དང་བྲལ་སོང་། །ང་རང་ཡུན་དུ་ཨི་སྡོད་ནི་མི་ཤེས། །ཁྱེད་རྣམས་སྨོན་ལམ་ལས་
འཕྲོ་དང་ལྡན་པས། །ཕ་གཅིག་སྐྱབས་མགོན་བླ་མ་དེའི་རྗེས་སྙོགས། །ཅེས་སློབ་
མའི་ཚོགས་རྣམས་ཀྱིས་བདག་ལ་དད་འདུན་ཉི་མ་ཤར་བ་ལྟ་བུ་རེ་ཡོད་ཀྱང་།
རྐྱེན་དབང་ལ་འགྲོ་ཉེ་འདུག་པ་འགའ་རེ་ལ་སྙིང་བརྩེ་བའི་ཁ་ངན་ཚིག་གི་ཞུ་བ་་
དེ་ཕུལ་བའོ། །མི་འདངས་དང་ལྡན་པ་རྣམས་ཀྱིས་གདམས་ངག་མཚང་ཐོག་ཏུ་
རྒོལ་བ་ཡིན། གློ་སྤྲོ་ཆེ་ཞིང་ཞེ་སྦོས་པ་རྣམས་ཀྱིས་ཁོང་ཁྲོ་ལྡང་ཐང་། ཧ་ཧ།
• 267 •
།
༣



༈ ཀྱེ་ཀྱེ་གསོན་མཛོད་སྙིང་གི་བུ་མཆོག །རང་རྒྱུད་ཉོན་མོངས་དུག་ལྔ་འདི་
ལ། །གཉེན་པོ་དམ་པས་འབུར་འཇོམས་ཀྱིས་ལགས། །ཁམས་གསུམ་མི་རྟག་་་་
བྱིས་པའི་ཆོས་ལ། །འཛིན་ཞེན་རྩ་བ་ཆོད་ན་དགེའོ། །ཕྱི་ནང་སྣོད་བཅུད་སྟོང་
ཉིད་ཆེན་པོ། །འདི་ལ་ཅུང་ཟད་བརྟག་དཔྱད་མཛོད་ཅིག །རང་བྱུང་བསལ་་་་
བཞག་བྲལ་བའི་ཆོས་སྐུ། །བསྒོམས་གྱི་དེ་ཉིད་ཡིན་ནོ་བུ་མཆོག །ཀུན་རྫོབ་དོན་
དམ་དབྱེར་མེད་མཉམ་ཉིད། །སྤྱོད་པའི་ཡང་སྙིང་ཡིན་ནོ་གཏན་ཚིགས། །ཐེ་་་
ཚོམ་མེད་དོ་རང་བྱུང་རིག་སྐུ། །མངོན་གྱུར་གདེངས་ཐོབ་ཆེན་པོ་འབྲས་བུ། །
ཅེས་སོ།།
༈ བརྒྱུད་པ་དགུ་ལྡན་ཁྱབ་བདག་རྡོ་རྗེ་འཆང་། །རིག་འདུས་མཚན་ལྡན་བླ་
མར་དད་བརྒྱས་འདུད། །ཧ་ཧ། ཅིང་མི་ཤེས་བྱིས་པའི་ཅོ་འདྲི་ལྟ་བུའི་གདམས་
པ་འདི་ལྟ་སྟེ། ཨི། ནམ་མཁའ་ནི་ང་ལ་སྨིན་ནོ། །གཞི་གྲོལ་གྱི་ཆོས་སྐུར་ཤེས་་་
འདུག །སྟོང་ཆད་དུ་ལྷག་པར་མི་གདའ། །རྫོགས་ཆེན་གྱི་མཉམ་ཉིད་གོ་བྱུང་། །
རང་གྲོལ་གྱི་རིག་པའི་ཡེ་ཤེས། །འོད་གསལ་དུ་འཆར་བར་འདུག་གོ། །སེམས་་་
ཙམ་དུ་ལྷག་པར་མི་གདའ། །རྩོལ་བྲལ་གྱི་རིག་པར་ཐག་ཆོད། །ཐམས་ཅད་ཀྱང་
སྟོང་ཉིད་གོ་ཡང་། །དགེ་སྡིག་ཀྱང་ཕྲ་བ་ཀུན་ནས། །སྤང་ལེན་ལ་ཞིབ་ཆ་བྱེད་་
པའི། །རྟོགས་གྲོལ་གྱི་ཡོན་ཏན་འཆར་མཛོད། །རང་རིག་པ་ཆོས་སྐུ་ཆེན་པོ། །
གཟུང་འཛིན་དེས་སྒྲིབ་པ་བྲལ་ཏེ། །རྒྱ་གྲོལ་གྱི་ཡོན་ཏན་མཐོང་ནས། །ཁྱབ་་་་
བདག་གི་སངས་རྒྱས་ཐོབ་ཤོག །ཧ་ཧ། ཅེས་ཀྱང་ཀུན་ཉིས་བྲིས་སོ། །
༈ ཨ་ཧོ། སྣང་སྲིད་གཞིར་བཞེངས་དོན་གྱི་ལྷ་སྐུ་ལ་ལྟོས་དང་། །རྩོལ་་་་་
བཅས་བློ་ཡི་བཅོས་མའི་རྣམ་རྟོག་དེའི་ཅི་བྱ། །ཡེ་ནས་རྩ་ཐིག་རླུང་གསུམ་སྐུ་་་་
• 268 •



གསུང་ཐུགས་ཀྱི་རོལ་བ། །རེ་དོགས་ཆགས་པའི་མདུད་རྩིས་འཛིན་སྟངས་དེའི་་
ཅི་བྱ། །ཧར་སངས་རྒྱ་ཡན་དམིགས་མེད་སྟོང་ཆེན་གྱི་འཁོར་ལོ། །ཁ་འབྱམས་་་
ཚིག་ཙམ་སྟོང་རྐྱང་ལྟ་བ་དེའི་ཅི་བྱ། །ད་ལྟའི་ཤེས་རིག་མ་བཅོས་ཀ་དག་གི་་་་
གཉུག་མ། །འཛིན་རྩོལ་འཁྲུལ་བའི་མུན་སྒོམ་སྡུག་ཁུར་དེའི་ཅི་བྱ། །རིག་པ་་་་
སེམས་སུ་མི་ཡེངས་དོན་དམ་གྱི་རྩ་བ། །བཅོས་མའི་ལམ་གྱིས་བསྲེ་བསླད་སྤྱོད་པ་
དེའི་ཅི་བྱ། །རང་ལ་རང་སངས་རྒྱས་པ་གདོད་མ་ཡི་ཆོས་སྐུ། །བདེན་ཞེན་ཡུལ་
དུ་བལྟ་བའི་འབྲས་བུ་དེའི་ཅི་བྱ། །གཟུང་འཛིན་མཉམ་ཉིད་དབྱིངས་སུ་གྲོལ་་་
བའི་གནད་མེད་ན། །ཕཊ་སྒྲ་ཁྲོས་པའི་ཚུལ་འཆོས་གཅོད་པ་དེའི་ཅི་བྱ། །འཁོར་
འདས་སྒྱུ་འཕྲུལ་རྟོགས་པའི་ཟབ་གནད་ཞིག་མེད་ཚེ། །གྲོང་ཆོག་འདྲེ་བརྡུང་ལྟ་
བུའི་གཏོ་ཡས་དེའི་ཅི་བྱ། །ཟུང་འཇུག་བྱང་སེམས་མ་བཅོས་ཡེ་གནས་ཀྱི་བདག་
ཉིད། །ཕྱོགས་ཆད་རིས་སུ་འཛིན་པའི་སྙིང་རྗེ་དེའི་ཅི་བྱ། །ཧ་ཧ་ད་ནི་ཅེས་ཀྱང་
རང་སར་དུ་བསྐྱུར་ཐོང་། །སུརྱས་རང་ལ་བྲིས་སོ། །
༈ ཨ་ཧོ། མི་མེད་ཀྱི་དབེན་པར་སྡོད་དང་། །ཉམས་རྟོགས་ཀྱི་ཡོན་ཏན་འཆར་
འོང་། །དཀོན་མཆོག་ལ་བློ་ཕུག་གཏོད་དང་། །འདི་ཕྱི་ཡི་དགེ་འབྲས་ཐོབ་ལགས། །
འཁོར་འདས་ཆོས་རོ་མཉམ་མཛོད་དང་། །སྟོང་ཉིད་ཀྱི་ལྟ་བ་རྟོགས་འོང་། །ཡེ་
དབྱིངས་སུ་རང་བབ་ཀློད་དང་། །ཧར་སངས་གི་གནས་ལུགས་རྟོགས་འོང་། །
བཟང་ངན་གྱི་རེ་དོགས་ཆོད་དང་། །ཁྱབ་བྱེད་ཀྱི་སྤྱོད་པ་དེའོ། །རང་བྱུང་ལ་་་
རང་གདེངས་ཐོབ་ཚེ། །མཐར་ཐུག་གི་ངོ་བོར་འཕོ་ལགས། །ཧ་ཧ།
༈ ཀྱེ་མ། གཟུང་འཛིན་འཁྲུལ་བ་ཆོད་དང་། །ཡུལ་རྟོག་ཨ་འཐས་ཞིག་གོ། །
རང་སྐྱོན་རང་གི་དཔྱོད་དང་། །གྲོགས་ལ་སྐྱོན་བལྟ་ཞིག་འོང་། །སྒོ་གསུམ་རྡོ་་་
• 269 •



རྗེར་རོལ་དང་། །བྱིན་རླབས་མི་རིང་འཇུག་འོང་། །དུག་ལྔར་ཞེན་འཛིན་ཆོད་་
དང་། །ཆོས་བརྒྱད་འདུ་འཛི་དབེན་འོང་། །རང་ཚུགས་རང་གིས་ཟུངས་དང་། །
བར་ཆད་བདུད་ལས་རྒྱལ་ལོ། །སྟོང་ཆེན་ལྟ་བར་ཀློད་དང་། །ཆོས་ཉིད་ཁོ་ན་་་་
རྟོགས་སོ། །གཞིར་གནས་ལྷུན་འགྲུབ་ཤེས་ན། ཡུལ་མེད་སངས་རྒྱས་ཐོབ་ལགས། །
ཚིག་འདི་འགྱུར་རྒྱམ་བསྐུལ་ངོར། །སྤྲུལ་མིང་ཀུན་ཉིས་ཕུལ་ལོ།།
༈ ཨ་ཧོ། སེམས་ཉིད་གདོད་ནས་ཡེ་སངས་རྒྱས་མོད་ཀྱང་། །ལོག་རྟོག་་་་
དབང་གིས་གཟུང་འཛིན་རབ་ཏུ་འཐས། །མ་རིག་དུག་ལྔའི་ཡོ་ལང་ཞིག་པའི་་་
ཕྱིར། །ཐད་ཀར་གཅོད་པའི་གནས་ལུགས་སྐྱོངས་བ་ནས། །ཡེ་ཤེས་ཀུན་གྱི་་་་
གསང་བ་མཇལ་བར་འགྱུར། །མི་མེད་གནས་མཆོག་བརྟེན་ན་འདུ་འཛི་ཉུང་། །
གདམས་ངག་སྲོག་དང་བསྡོས་ཚེ་འདུན་མ་འགྲུབ། །དྲན་ཤེས་བག་ཡོད་བསྡམས་
ན་ལམ་ལ་གཞོལ། །ཟུང་འཇུག་ཐོད་རྒལ་བསྒོམ་ན་ཚེ་གཅིག་གྲོལ། དམ་ཚིག་་་་
མངོན་ལྐོག་མེད་པས་དགེ་ལེགས་འཕེལ། །ཅེས་ཀྱང་སུརྱས་ཕུལ་ལོ། །
༈ སྐྱེ་མེད་གནས་ལུགས་རྟོགས་ན། །ཀུན་བཟང་དགོངས་པར་གྲོལ་འདུག །
འགག་མེད་རིག་སྟོང་རྟོགས་ན། །ཐོག་མའི་གཞི་རུ་གྲོལ་འདུག །འཛིན་མེད་་་་་
སོར་བཞག་རྟོགས་ན། །བླ་མེད་གནས་ལུགས་ཡིན་འདུག །ཁྱབ་བརྡལ་ཆེན་པོ་་
རྟོགས་ན། །འབྲས་བུས་རྒྱལ་པོར་གྲོལ་འདུག །ཧ་ཧ།
༈ ཨེ་མ་ཆོས་སྟོང་ཉིད་བྲལ་བའི་བླུན་སྒོམ་དེའི། །ཡེ་གྲོལ་བའི་ས་དེ་ཀྱེ་མ་ཀྱེ།།
བློ་ཐོས་སྐམ་ཀོ་བ་སྙོགས་མ་ཡིས། །ལར་འབྲས་བུ་འབྱིན་པ་ང་རེ་མཚར། །དེང་
ཚེ་གང་ལུས་ངག་དགེ་སྦྱོར་ལས། །མི་སྒོམ་པའི་སྒོམ་པར་ཅིས་མི་འབད། །ལས་་
སྡེ་སྣོད་གསུམ་ཤེས་འཆི་བ་ལས། །ངང་ཅོག་བཞག་ཐབས་ལ་གཅིག་གིས་དགའ། །
• 270 •



ཁ་མཁས་པའི་ཆོས་བཤད་ང་རྒྱལ་བས། །དོན་ཉམས་མྱོང་རང་རྒྱུད་ལོན་ན་རབ།།
མི་སྡུན་ཙམ་དབེན་པར་སྡོད་པ་ལས། །སེམས་ཉོན་མོངས་མ་ཞེན་དབེན་པ་ཡིན། །
ཚུལ་བཙུན་གཟུགས་ཆོས་བརྒྱད་བྱ་བ་ལས། །ནང་འཛིན་པའི་བཙུན་ན་དགེ་་་
སློང་མཆོག །གཅོད་ཟེར་ནས་ཕཊ་སྒྲ་དྲག་པོ་ལས། །ཕྱིའི་གཟུང་བའི་ཡུལ་ལ་་་་
ཞེན་པ་ཆོད། །བསྐྱེད་སྒོམ་ལ་འབད་པའི་བརྩོན་དྲག་ལས། །ཡིད་བླ་མར་མོ་་་
གུས་བྱས་པས་བཟང་། །ངག་སྟོང་སྐད་མཐོན་པོའི་ཁ་བཀང་རག །དོན་ཞེན་པ་
ལྡོག་ན་རྟགས་ཀྱིས་བསྡམས། །སྒོམ་འབད་རྩོལ་དྲན་པས་བཅིང་བ་ལས། །ཐག་
གཅིག་ཐོག་ཆོད་ན་ལས་དེ་འགྲུབ། །ལས་དགེ་མེད་སྡིག་མེད་བརྗོད་མི་རུང་། །
ཆོས་ཀུན་རྫོབ་ལམ་གྱི་མཚང་རྡོལ་འོང་། །ཆགས་སྲེད་པས་ནག་མོ་དང་འགྲོགས་
ན། །སྲིད་འཁོར་བ་འཆིང་བའི་ལྕགས་སྒྲོགས་ཡིན། རྒྱུ་གཡོ་སྒྱུའི་རྫུན་དང་དམོད་
པ་སྤོངས། །ལས་རྒྱུ་འབྲས་སྡུག་བསྔལ་རང་ཐོག་ལྡང་། །ཡུལ་མཚན་མ་ཅན་གྱི་་
ཞིང་ཁམས་ལ། །བློ་དབེན་པར་སེམས་པས་གྲོལ་འདོད་ཀྱང་། །སེམས་རྨོངས་་་་
པའི་བྱ་བཞག་དེ་ཀ་སྤོངས། །རྐྱེན་བག་ཆགས་བྲལ་བའི་རིག་པ་ནི། །སེམས་ད་
ལྟའི་ཟང་ཀ་མ་འདི་ཡིན། །གཞི་རིག་པའི་དུས་ན་སེམས་འཛིན་མེད། །སེམས་་་
ཞེན་པའི་དུས་འདིར་རིག་པ་མིན། །དེ་གཉིས་ཀ་ངོ་བོ་གཅིག་ཉིད་ཀྱང་། །ཆུ་་
ཆབ་རོམ་ལྟ་བུའི་བརྡ་ཁྱད་ཡོད། །ཡིད་ཞེས་བྱ་སྒོ་ལྔའི་རྟེན་གཞི་ཡིན། །དེ་ཡེ་་་
ཤེས་དབྱིངས་ལ་ནོར་སྲིད་ཀྱང་། །གུད་ཡང་དོག་ངོས་ནས་འདྲ་མི་སྲིད། །གཞི་་
ཞེས་བྱའི་ཀ་དག་ཁྱབ་ཅིང་བརྡལ། །ཡུལ་སྤྲོས་བྲལ་ཧར་སངས་ཡངས་པའི་ཀློང་།།
རྩལ་མ་འགགས་ཆོས་ལ་ཞེན་རྩོལ་སྤོངས། །གནད་དེ་ལྡན་གྲོལ་བ་ཐག་མི་རིང་། །
འདི་སེམས་ལ་འཆོང་མཛོད་སློབ་བུ་རྣམས། །
• 271 •



，
༈ ཨ་ཧོ། སྐལ་ལྡན་དེ་རིགས་པའི་བུ་ཆུང་། །མེད་གཅིག་དང་ཕྱལ་བར་་་་་
ལྟོས་དང་། །ཁྱབ་བརྡལ་གྱི་ལྟ་བ་རྟོགས་འོང་། །ངང་གནས་སུ་འབྱམས་ཀླས་་་་
མཛོད་དང་། །རིག་སྟོང་གི་སྒོམ་དེ་མཐོང་འོང་། །འཁོར་འདས་ཀྱི་སྣང་བ་སྣ་་་
ཚོགས། །ཡུལ་མེད་དུ་སྤྱོད་དང་སྤྱོད་པ། །ཕན་གནོད་ཀྱི་མཚང་ལ་རྒོལ་དང་། ། .
ཞེན་མེད་ཀྱི་གཞི་རུ་གྲོལ་ལགས། །གནད་འགའ་རེ་འདི་ལ་ཡོད་པས། །ཐུགས་་་
དཀྱིལ་དུ་བཟུང་ཀྱང་ཁྲེལ་མེད། །རང་སློབ་མཆོག་པདྨ་ཀུན་གྲོལ། །སྙིང་བརྩེའི་
གཏམ་སུརྱས་བྲིས་སོ།།
༈ བླ་མ་ལ་ཕྱག་འཚལ་ལོ། །ཆོས་ཀུན་རྩ་བ་སྔོན་འགྲོའི་རྒྱུད་སྦྱངས་ནས། །
ཐུན་མིན་འོད་གསལ་རྫོགས་པ་ཆེན་པོ་ལ། །ངང་གནས་མངོན་གྱུར་ཐབས་་་་་
མཆོག་ཡངས་ཟབ་ལམ། །ལྟ་བ་སྒོམ་པ་སྤྱོད་པ་རྣམ་པ་གསུམ། །དང་པོ་མེད་་་་
གཅིག་ཕྱལ་བ་ལྷུན་འགྲུབ་བཞི། །ཡུལ་དང་ཡུལ་ཅན་ཀུན་ཏུ་བཏགས་པའི་ཆོས། །
སྟོང་པ་ཉིད་དབྱིངས་རྟོགས་པ་མེད་པ་དང་། །སྟོང་པ་དེ་ཡང་བེམ་སྟོང་མ་སོང་
བ། །རིག་པ་གཅིག་ཏུ་རྫོགས་པ་གཅིག་པུའི་དོན། །སྤྲོས་པའི་མཐའ་བྲལ་རྣམ་་་
ཐར་གསུམ་གྱི་བདག །སྐྱོན་ཡོན་གང་གིས་མ་བསླད་ཕུལ་བའི་དོན། །སྐུ་དང་ཡེ་
ཤེས་ཡོན་ཏན་རྒྱ་མཚོའི་ཆོས། །ཡེ་དབྱིངས་ཀློང་དུ་རྫོགས་པ་ལྷུན་འགྲུབ་སྟེ། །
ཚུལ་བཞིན་རྟོགས་པར་གྱུར་ན་ལྟ་བའོ། །གཉིས་པ་དབྱིངས་གསུམ་གཅིག་ཏུ་་་་
འདྲེས་པའི་དབྱིངས། །སྐུ་བཞི་ཡེ་ཤེས་ལྔ་ཡི་བདག་ཉིད་ཅན། །ཀ་དག་ལམ་རིག་
ཟང་ཐལ་སྨྲ་བརྗོད་བྲལ། །ངོ་འཕྲོད་ངང་དེར་མ་བོར་སྒོམ་པའོ། །རེ་དོགས་་་་་
དགག་སྒྲུབ་སྤང་བླང་འཛིན་ཞེན་བྲལ། །ཡར་གྱི་སངས་རྒྱས་མར་གྱི་སེམས་ཅན་
དང་། །བཟང་པོ་ལྷ་དང་གནོད་བྱེད་འདྲེ་བོ་ཆེ། །གང་ལ་ཆགས་བྲལ་སྤྱོད་པའི་
• 272 •



རྒྱལ་པོ་སྟེ། །ལྟ་སྤྱོད་གནད་དུ་བཟུང་བ་མཆོག་ཏུ་བསྔགས། །ནང་དབྱིངས་་་་་
གཞོན་ནུ་བུམ་སྐུའི་རྒྱལ་ས་ཆེར། །སྐུ་གསུང་ཐུགས་ཡོན་ཕྲིན་ལས་ལྔ་ཚན་རྣམས། །
ལྷུན་རྫོགས་དབྱིངས་སུ་ཀུན་བཟང་ཆོས་དྲུག་བརྙེས། །འབྲས་བུའི་ཆོས་མཆོག་བླ་
མེད་ཨེ་མ་ཧོ། །དེ་ལྟར་གདམས་ངག་བདུད་རྩིའི་ཡང་བཅུད་འདི། །དད་པ་ལྡན་
པའི་སློབ་བུ་རིག་རྡོར་ལ། །སྤྲུལ་མིང་ཙམ་འཛིན་སྨྱོན་པ་མ་རུང་བ། །ཀུན་་་་་་
བཟང་ཉི་མ་ཞེས་བྱས་བྲིས་པ་དགེ། ལེགས་སོ། །སརྦ་མངྒ་ལམ།
༈ ཨ་ཧོ། ལུགས་གཉིས་རྣལ་འབྱོར་དམ་པ། །རྒད་པོའི་ངག་ལ་གསོན་དང་། །
ཁ་ཏ་ཚིག་གསུམ་བཤད་དོ། །སྐྱེ་ལུས་གཅིག་ལ་བརྟེན་ནས། །དོན་མང་འགྲུབ་་་
པར་མི་འགྱུར། །གྲོང་ཆོག་འདྲེ་བརྡུང་མ་མཛད། །ངར་འཛིན་རྩད་ནས་ཆོད་་་་
དགོས། །གཤིན་ལ་ཟབ་དབང་བསྐུར་ན། །རང་རིག་ཆོས་སྐུ་རྟོགས་དགོས། །སྐུ་
གསུང་ཐུགས་རྟེན་བཞེངས་ན། །ཀུན་སློང་རྣམ་དག་ཡོད་དགོས། །གཞན་ལ་་་་
ཕན་འདོགས་བསམ་ན། །ལྷག་བསམ་རྣམ་དག་ཡོད་དགོས། །རྫོགས་ཆེན་རིག་
པ་རྟོགས་ན། །རྐྱེན་ཁྱགས་བཟོད་པ་ཡོད་དགོས། །ལྟ་བ་སྟོང་ཉིད་ཤེས་ན། །
འདོད་ཡོན་ཞེན་པ་ཆོད་དགོས། །འཁྲུལ་བྲལ་སྤྱོད་པ་རྟོགས་ན། །རྒྱུ་འབྲས་མི་་་
རྨོངས་མཁྱེན་དགོས། །དད་པ་མོས་གུས་ཡོད་ན། །གང་སྣང་དག་མཉམ་འཆར་
དགོས། །ཚེ་འདིར་སངས་རྒྱས་འདོད་ན། །དབེན་པར་སྒྲུབ་ཚུགས་ཟིན་དགོས། །
འཁོར་བའི་གཏིང་རྡོ་བསམ་ན། ཉོན་མོངས་འཆོལ་ཉོག་མཛོད་ཅིག །ཁ་ཏ་སྟོང་
སྐད་མཐོ་ཡང་། །མདོག་ངན་ཁ་ནས་སྟོན་ནོ། །རལ་བ་ལྕང་ལོ་བཅིང་ན། །འཆི་
དུས་ཐ་མལ་མ་ལྷག །སྔགས་པ་གོས་དཀར་འཆར་ན། །སྡིག་རྒན་སྲོག་གཅོད་མ་
མཛད། །བསླུ་མེད་རྣལ་འབྱོར་བསམ་ན། །མདོ་མེད་རྣམ་གཡེང་མ་བྱེད། །གྲུབ་
• 273 •
་༌
-



ཟིན་མེད་པའི་བྱ་བཞག །འདུ་འཛི་རང་སར་གཅོད་མཛོད། །དག་པའི་ཞིང་་་་་
ཁམས་སེམས་ན། །པད་འབྱུང་སྤྲུལ་པའི་འདབས་སུ། །བརྟེན་ལ་ཞལ་གསུང་་་་་
ཟབ་སྒྲུབ། །དེང་སང་མགོ་སྤུ་ཅན་མང་། །གསོད་ཀྱང་སྙིང་རྗེ་མེད་པ། །ཁ་་་་་
འཆལ་སྟོང་སྐད་སྒྲོགས་སོ། །དགའ་སྡུག་ནམ་མཁའི་གར་འདྲ། །འཚུབས་གཟེང་
རོང་ཀློང་ཆུ་ལྟར། །མི་བདེའི་ལ་ཡོག་སྟོན་པའི། །གང་ཟག་དེ་འདྲ་ཐམས་ཅད། །
ཕྱོགས་སུ་ཉེ་བར་མི་འདོད། །སེམས་གཅོང་ཅན་དག་ག་ཆད། །དེ་འདྲའི་ལན་མོ་
མ་བྱེད། །བདག་འདྲ་ཀུན་ཉི་མིང་གིས། །སྔགས་པ་སང་མི་ཉིད་ལ། །གུས་པས་
ཞུ་འཛར་ཕུལ་ལོ། །དགེའོ། །སརྦ་མངྒ་ལམ།
༈ ཨ་ཧོ། སྣང་སྲིད་གཞིར་བཞེངས་ཡེ་དག་སྤྲོས་བྲལ་གྱི་གཤིས་སུ། །འདོད་
ཡོན་མ་སྤང་འཁོར་འདས་དག་མཉམ་གྱི་ཚོགས་འཁོར། །རྩོལ་མེད་རང་ངོ་ཤེས་
པའི་ཁྱད་ཆོས་ལ་ཕེབས་ནས། །ཁ་སྦྱོར་བདུན་ལྡན་ཟུང་འཇུག་རྒྱལ་ས་དེ་ཞུའོ། །
ཨ་ཧཾ་དབྱེར་མེད་མཉམ་ཉིད་ཞུ་བདེ་རང་སྦར་ནས། །འཁོར་ལོ་བཞི་ལྡན་ཐབས་
ཤེས་ལྟོ་སྦྱོར་གྱིས་ཚོགས་འཁོར། །ཞེན་མེད་བདེ་སྟོང་དགའ་བཞིའི་འོད་གསལ་་
ལ་ཕེབས་ནས། །སྟོང་ཉིད་མཐར་ཕྱིན་གཉུག་མའི་སངས་རྒྱས་དེ་ཞུའོ། །ཀ་དག་
བརྡལ་ཁྱབ་ཡངས་པ་ཆོས་ཉིད་ཀྱི་ཀློང་དུ། །ལྷུན་འགྲུབ་འགགས་མེད་སྐུ་དང་ཡེ་
ཤེས་ཀྱི་ཚོགས་འཁོར། །ཧར་སངས་རྒྱ་ཡན་སྤྲོས་བྲལ་འདུ་འཚོགས་ལ་ཕེབས་ནས།།
རིག་སྟོང་རང་སངས་རྒྱས་པའི་ཆོས་སྐུ་དེ་ཞུའོ། །ཨེ་མ་དགའ་འོ་སྐྱིད་དོ་ར་་་་་
སྣང་གི་འདུ་འཚོགས། །སྒོམ་མེད་ཡེངས་མེད་རང་བྱུང་ཡེ་གྲོལ་གྱི་ངང་ནས། །སྐྱེ་
མེད་དབྱིངས་སུ་གྲོལ་བའི་སྨོན་འདུན་རང་ཞུའོ། །ཅེས་ཀྱང་རྣལ་འབྱོར་བི་མའི་
བསྐུལ་ངོར་ནུས་ལྡན་པས་བྲིས་པའོ།།
• 274 •



༈ ཨེ་མ། གནས་ཀྱི་ཕུན་སུམ་ཚོགས་པ་ཀ་དག་གི་ཞིང་ན། །ལྷུན་གྲུབ་སྟོན་
མཆོག་བློ་འདས་རང་བྱུང་གི་ཆོས་སྐུ། །མ་འགགས་ཡེ་ཤེས་རྩལ་སྣང་སྤྲུལ་པ་ཡི་་
འཁོར་ཚོགས། །མཉམ་ཉིད་དགོངས་པ་ཟང་ཐལ་ཆོས་ཉིད་ཀྱི་འཁོར་ལོ། །དུས་
གསུམ་རོ་མཉམ་ཀློང་ཆེན་ཡངས་པ་རུ་བསྐོར་ནས། །ཁྱད་ཆོས་དྲུག་ལྡན་བུམ་་་
སྐུའི་བཞུགས་ཚུལ་དེ་ངོ་མཚར། །ཙིཏྟ་རང་བྱུང་ལྷུན་འགྲུབ་དཔལ་མཆོག་གི་རི་
བོ། །རིགས་ཀུན་ཡོངས་འདུས་ངོ་བོ་ཨོ་རྒྱན་གྱི་སློབ་དཔོན། །ཚོགས་བརྒྱད་རྣམ་
དག་རྗེ་འབངས་པཎ་གྲུབ་གྱི་ཚོམ་བུ། །གང་ཤར་རང་གྲོལ་རིག་པའི་ཡེ་ཤེས་ཀྱི་་
ཆོས་འཁོར། །འབྲལ་མེད་མི་ཤིག་ཐིག་ལེའི་དྭངས་མ་རུ་བསྐོར་ནས། །སྐུ་བཞི་ཡེ་
ཤེས་ལྔ་ལྡན་མཇལ་བ་དེ་ངོ་མཚར། །ཡེ་ནས་དག་མཉམ་ཡུམ་ལྔའི་ཀློང་ཆེན་གྱི་་
ཞིང་འདིར། །རང་སྣང་སྤྲུལ་པ་སྟོན་མཆོག་སེམས་དཔའ་ཤར་ཏེ། །དགོངས་་་་
སྤྱོད་རྣམ་དག་ལྷར་སྣང་རྫོགས་པ་ཡི་མཆེད་ལྕམ། །འགྲོ་འདྲེན་གདུག་པ་འདུལ་
བྱེད་དྲག་པོ་ཡི་ཟབ་ལམ། །ཚོགས་གཉིས་གཅིག་ཆར་རྫོགས་པའི་ག་ཎ་དེ་ཙཀྲའི། །
རྨད་བྱུང་མྱུར་ལམ་ཟབ་མོའི་གསང་སྒོ་དེ་ཕྱེས་ནས། །ལྷ་མཆོག་ལག་ན་རྡོ་རྗེའི་་
ཚོམ་བུ་ལ་ངོ་མཚར། །འདིར་འཚོགས་དཔོན་སློབ་རྒྱུ་འབྱོར་ཡོན་བདག་གི་་་་
གཙོར་བྱས། །འགྲོ་ཁམས་རྒྱ་མཚོ་མ་ལུས་རབ་འབྱམས་ཀྱི་གྲོང་ཁྱེར། །མི་རིང་་་་
བཅུ་གསུམ་རྡོ་རྗེའི་རྒྱལ་ས་རང་ཟིན་པའི། །མྱུར་འགྲུབ་བཀྲ་ཤིས་སྨོན་པའི་དགེ་
མཚན་ལ་དྲངས་སྟེ། །ཐུགས་བསྐྱེད་རྣམ་པར་དག་པའི་རྟེན་འབྲེལ་ཞིག་ཞུའོ། །
ནུས་ལྡན་པས་སོ། །
༈ ཨ་ཧོ། འཁོར་འདས་ཀྱི་སྣང་བ་སྣ་ཚོགས་སུ་ཤར་ཡང་། །རང་ངོས་སུ་་་
བརྟགས་ན་བདེན་མེད་ཀྱི་རོལ་པ། །འཛིན་བྱེད་ཀྱི་ཤེས་པ་ཐོལ་ཆོས་སུ་འཕྲོ་ཡང་།།
• 275 •



སོར་རྟོག་གིས་དཔྱད་ན་གར་སོང་རང་ཆ་མེད། །བདག་གཞན་ཀྱང་གཉིས་སུ་་་
སྦྲེལ་མར་ལ་འདུག་ཀྱང་། །བདག་མེད་ཀྱིས་བརྟགས་ཚེ་འཆིང་བྱེད་དེ་ཆད་དོ། །
ཚོགས་བརྒྱད་ཀྱི་ཤེས་པ་ཇི་ལྟར་དུ་འགྱུ་ཡང་། །ངོ་བོ་ལ་འཕོ་འགྱུར་སྤུ་ཙམ་ཡང་
མེད་དོ། །ཆོས་ཀུན་གྱི་རྩ་བ་ཆོས་ཉིད་དུ་གཅིག་པས། །ཁྱབ་རྡལ་དེ་རྟོགས་གོམ་
མྱོང་བ་ཞིག་ཐོབ་ན། །རང་གྲོལ་གྱི་རིག་པའི་ལྟ་བ་རུ་འདུག་གོ། །ཇི་ལྟར་དུ་་་་
འཛིན་བྱེད་ཕྲ་བ་ནས་ཆོད་དགོས། །རྟོག་དཔྱོད་ནི་སེམས་པ་ཡིན་པས་ན་གཞོམ་
དགོས། །ཐད་གྲོལ་གྱི་རིག་པ་དུས་གསུམ་ལས་འདས་པའི། །ཡེ་ཤེས་གང་རྗེས་་་་
པར་བྱུང་བ་ལས་མི་སྤྲོ། །རྒྱུ་ཆུང་གི་ཤེས་པ་ཅོར་ཆུང་ལ་མི་བསྡུད། །སྟོང་འདུག་
གི་ངང་ལ་ཧད་པོ་རུ་མི་བརྒྱལ། །གསལ་འབྱམས་གྱི་གཤིས་ལ་ཞེན་པ་ཡིས་མི་་་་
བཅད། །རང་བྱུང་གི་རིག་པ་གསལ་སངས་ཡང་རྗེན་པ། །ཀློང་ཆེན་གྱི་དབྱིངས་
ལ་མཉམ་ཉིད་དུ་འཇོག་པ། །ཀ་དག་གི་རང་བཞིན་བསྒོམ་པ་རུ་འདུག་གོ། །
ཉིན་མཚན་དུ་བར་མེད་རང་རིག་གི་གདངས་འཛིན། །བབ་ཅོལ་གྱི་སྤྱོད་པ་ཆོལ་
ཉོགས་སུ་མི་བྱ། །གང་ཤར་གྱི་རོལ་བ་སྒྱུ་མ་རུ་ལམ་ཁྱེར། །རིག་པ་ཡི་ཡེ་ཤེས་་་་
འཛིན་པ་རུ་མི་གོལ། །དམ་ཚིག་དང་སྡོམ་པ་བདེན་མེད་དུ་མི་བསྒྱུར། །དགེ་་་
སྡིག་གི་ལས་ལ་འཇུག་ལྡོག་རེ་གཟབ་པོ། །མོས་གུས་དང་བརྩེ་གདུང་སྙིང་རྗེ་ཡང་
གལ་ཆེ། །མི་རྟག་པའི་རང་བཞིན་རྒྱུ་རྫས་ལ་མི་འཁྲུལ། །སྔོན་བྱོན་གྱི་དམ་པ་་་
གོང་མ་ཡི་མཛད་སྲོལ། །ཅི་བཞིན་དུ་འཇུག་པ་གྲོགས་ཆེན་གྱི་སྤྱོད་པ། །ཡང་་་་
སྙིང་འདིར་གོམ་འདྲེས་ཞིབ་ཆ་རེ་བྱས་ན། །ཕ་གཅིག་གི་བརྒྱུད་པའི་མྱུར་ལམ་ལ་
ཟིན་ཏེ། །རང་སྣང་གི་ཞིང་ལ་གྲོལ་བ་ནི་ཅི་ཆ། །སྙིང་དཀྱིལ་དུ་ཟུང་དང་མདོ་རྩ་
རུ་ངེས་སོ། །བག་མེད་དུ་མ་འཁྲུལ་དྲིན་ཆེན་གྱི་མ་རྒན། །ཁ་སྐད་དེ་མཐོན་པོ་་
• 276 •



ཀུན་ཉིས་རང་བྲིས་དགེ། །
༈ ཀྱེ་ཧོ། སྔོན་སྨོན་ལས་ཀྱི་འབྲེལ་བ་ཡི་སློབ་མ། དད་བརྒྱའི་གེ་སར་གཡོ་
འདུད་ཀྱི་སྦྱིན་བདག །འདོད་འབྲས་ཅི་བཞིན་རྩོལ་བ་ཡི་ཕོ་ཉ། །འདུན་ཕུག་ཕྱི་
མར་རེ་བ་པོའི་སྙིང་ནོར། །དམ་ཚིག་སྲོག་གི་སྦྲེལ་བ་ཁྱེད་གསོན་དང་། །འདིར་
སྣང་སྒྱུ་མའི་གར་བསྒྱུར་གྱི་སྐབས་འདིར། །གཉེན་གྲོགས་མི་རྟག་ཚོང་མགྲོན་་་་་
ཚོའི་དཔེ་བཞིན། །འདོད་ཡོན་བདེན་མེད་རྩ་འགོ་ཡི་ཟིལ་བ། །ཆོས་བརྒྱད་མདོ་
མེད་རྨི་ལམ་ལ་སྤྱོད་བཞིན། །ཆགས་སྡང་ཕམ་རྒྱལ་གྲུབ་ཟིན་གང་མ་མཆིས། །ཁ་
གཅིག་གསོ་ཕྱིར་སྡུག་ཆེན་དུ་མ་ལྟར། །རང་མགོ་ཐོན་ན་གཞན་མགོ་ཀྱང་ཕར་་་་
ཟད། །སྒྱུ་མའི་ཡུལ་ལ་སྡོད་གྲབ་རེ་མ་འཆའ། །ད་སྐབས་ཁྱེད་རང་ཕྱེད་བྲལ་གྱི་
སྣང་བ། །སྡུག་ཆེན་མི་ཐེག་ཁུར་ལྕི་འདི་ཅིའི་ཕྱིར། །ཡི་མུག་ཞེ་ཆགས་བཟོད་་་་
མེད་དུ་བྱུང་བ། །འདུས་བྱས་རང་གི་མཚང་ངན་དེ་བསྟན་གྱིས། །རྒྱལ་བ་གོང་་
མའི་མི་རྟག་ཚུལ་གསུངས་ཕྱིར། །བསླུ་བ་མེད་ཀྱི་སེམས་གནད་དེ་བག་ཀློད། །ཚེ་
རབས་ཐོག་མེད་དུས་སྐབས་ནས་ད་བར། །སྡུག་བསྔལ་གསུམ་གྱི་ཟུག་རྔུ་ལ་དུས་
འདའ། །སྐྱེས་ནས་བཟུང་སྟེ་འཆི་བ་དེ་ཆོས་ཅན། །ཁྱིམ་ཐབས་བརྩི་ན་ནམ་ཞིག་
ལ་ལོས་བྲལ། །ཟ་དགའ་འཐུང་སྐྱིད་འདོད་ཡོན་ལ་ལོངས་སྤྱོད། །ལུས་འདིར་་་་
སྡུག་བསྔལ་སྣ་འགའ་རེ་སྦྱངས་ཕྱིར། །ནད་ཀྱིས་མནར་བ་དོན་མེད་དུ་མི་འགྱུར། །
དགེ་བའི་ར་མདའ་ཁྱད་འཕགས་ཞིག་འགྲུབ་འདུག །ཁྱོད་རང་ཕྱིས་སུ་ལྷག་པ་
ཡི་འབྲས་བུ། །སྡུག་རྒྱུ་མེད་པར་ངེས་པའི་བུ་ཆུང་། །བཟང་གྲོགས་དགོས་མཐུན་
བརྒྱ་སྟོང་རེ་ཡོད་ཀྱང་། །ཐམས་ཅད་མི་རྟག་པ་སྟེ་འདིའི་རང་བཞིན། །དགེ་་་
སྡིག་ལས་ལ་འཇུག་ལྡོག་རེ་གཟབ་འཚལ། །མི་ཆེན་གོ་ས་མ་འཛིན་པར་དམན་་་་
• 277 •



མཛོད། །འདིར་སྣང་སྒྱུ་མ་ཡུན་རིང་དུ་མ་འཁྲུལ། །བུ་ལོན་ཁེ་སྐྱེད་མ་སྤེལ་བར་
སོད་ཆུག །བློ་སྣ་མང་པོའི་དོན་ཆེན་ནི་མི་འགྲུབ། །ཟས་གོས་ཐབས་མི་སྡུག་པ་་
རེ་བསགས་ནས། །ཕྱི་མའི་དོན་གཉེར་འགྲུབ་ཐབས་ལ་རེམ་རེམ། །ཁྱེད་རང་ཤི་
གསོན་གང་ཐད་ནས་ཡིན་ཡང་། །དད་མོས་ཡིད་ཆེས་དགའ་གདུང་ཡང་བརྒྱ་་་
འཕེལ། །རྣམ་བཞག་བགྲངས་མི་དགོས་ངེས་ཡིན་ཞེར་ལྷག །རྒད་པོའི་རྒྱུད་ལ་་
ཕན་བྱེད་ཀྱི་གསོ་སྨན། །གང་ཡང་མ་མཆིས་ཆུ་དཀྲུགས་ལས་མར་བཞིན། །འོན་
ཀྱང་མཆོག་གསུམ་ཐུགས་རྗེ་ཡི་བསིལ་ཟེར། །ཕ་གཅིག་ཨོ་རྒྱན་པདྨ་ཡི་ཐུགས་རྗེ།།
རིག་འཛིན་བརྒྱུད་པའི་གསེར་ཐག་གི་མཐུ་ཡིས། །བརྒྱ་ལམ་རེ་ན་ཕན་པ་རེ་་་་
འབྱུང་སྲིད། །སེམས་ཀྱི་གཤིས་ཉམས་རྨི་ལམ་གྱི་བརྟགས་འབྲས། །ཀུན་ནས་་་་་
དཔྱད་པ་འདི་འདྲ་ཞིག་རེད་སྙམས། །གཤིན་པོའི་ལས་སྣང་ལྷོ་རྒྱུད་ཕྱོགས་ཞིག་
ན། །གྲོགས་བཟང་གཟའ་མི་གཉིས་པ་ཡི་བུ་མོ། །དགེ་བའི་བློ་ལྡན་དམ་ཆོས་ལ་
བརྩོན་པའི། །སྐལ་བར་ལྡན་ཀྱང་རྒྱུ་མཐུན་ལ་གོལ་སྲིད། །ཚེ་རབས་སྒྲིབ་སྦྱངས་
དུས་མེ་དེས་མནར་ཐང་། །དེ་འཕོས་བག་ཆགས་ལུས་སྣང་དེ་ལྔ་ནས། །གསེར་་
ཞོལ་རིན་ཆེན་བཟང་པོ་ཞེས་གྲགས་ལ། །ཨོ་རྒྱན་ལས་འཕྲོ་གླིང་པ་ཡི་རྗེས་འཛིན། །
ཆོས་ལྡན་སྐྱེ་བ་རྣམ་གསུམ་དང་ལྡན་ནས། །ཤམ་བྷ་ལ་རུ་དག་པ་ཡི་རྟེན་འབྱོར། །
རྫུན་གཏམ་བཤད་ན་ཟད་རྒྱུ་ནི་མེད་མོད། །འཁྲུལ་བའི་ངག་ལ་བཞད་མོ་རེ་ཤོར་
སྲིད །དམ་ཚིག་ཉམ་ཆགས་སྦྱངས་ཕྱིར་ལ་ས་ཏཱའི། །བཟླས་པ་འབུམ་ཕྲག་དྲི་་
བཤགས་རྒྱུད་སྟོང་ཚར། །ལྷ་སྐལ་དྲི་མེད་དཀར་པོ་ཡི་སྣང་བརྙན། །ཆོས་སྐལ་མ་
ཎི་བཀའ་འབུམ་རེ་གལ་ཆེ། །འོད་མདོ་བརྒྱ་རྩ་ལྟུང་བཤགས་ཡང་སྟོང་ཚར། །
གནད་སྨིན་གྲུབ་ན་སྨྱུགས་ཐོག་ཞིག་ཡིན་སྙམས། །གསོན་པོའི་བྱ་བཞག་ཚེ་་་་
• 278 •



མཇུག་མ་སྐད་ཅིག །སྔོན་འགྲོའི་རྒྱུད་སྦྱངས་དགེ་འདུན་གྱི་ཚུལ་འཛིན། །བྱ་བ་
རིག་གནས་སྣ་ཚོགས་ལ་མི་འབྱམས། །ལྷ་གཅིག་ཨོ་རྒྱན་པདྨ་དེ་གཙུག་བརྟེན། །
ཁ་ངོ་དཀོན་མཆོག་རྣམ་གསུམ་ལ་གཏད་ཅིང་། །འདུན་ཕུག་ཕྱི་མའི་དོན་གཉེར་
ལ་འབད་ནས། །ལས་སྣ་འཁོར་བ་རུ་ལོག་ཞིག་བརྩོན་དེ། །ཉམས་ལེན་རྣལ་མའི་
ཡེ་ཤེས་དེ་གཅེར་བྱུང་། །འཛིན་མེད་འོད་གསལ་རྟོགས་པ་ཡི་གདེངས་བསྐྱེད། །
ལྟ་གདེངས་ཐོབ་པའི་བཤེས་གཉེན་དེ་བསྟེན་ནས། །དལ་ཁོམ་མེད་པར་ལྷ་ཆོས་
ལ་བརྩོན་པས། །ཚེ་འཕྲོ་ཐུང་ངུའི་ནམ་ཕུག་ནི་མི་ཐུབ། །འཇའ་ཚོན་ལྟ་བུའི་་་་
འཁོར་བ་ལ་མ་ཞེན། །གྲུབ་ཟིན་མེད་པའི་བྱ་འཕྲོ་དེ་ཆམ་ཞོག །གནས་མལ་་་་་
ལོངས་སྤྱོད་དཀའ་ཚེགས་ལ་མ་བསྲེ། །སྡུག་བསྔལ་ཁྱིམ་ཐབ་ཡང་འཛིན་རང་མ་
བྱེད། །འདུན་མ་མཐར་ཐུག་ཚགས་སུ་རེ་ཚུད་ན། །བླ་མ་རབས་མཉེས་སྒྲུབ་པ་་
ཡི་མཎྜལ། །ས་སྟེང་ནོར་གྱིས་བཀང་ནས་བདག་མཆོད་ལས། །ཆོས་ཚུལ་ཟིན་ན་
དེ་ཡིས་ནི་དགའ་ངེས། །གདམས་ངག་ཞལ་ཏ་མང་པོ་ཚོ་མི་ཤེས། །རྒད་པོའི་་་་
ཚིག་ཉུང་དོན་འདུས་འདིར་འབད་ན། །བསམ་པ་དཀར་པོའི་ཁ་ཏ་འདི་ལས་་་་
ལྷག །ཙིཏྟ་བྱུང་ཡང་ཤ་ལང་ཞིག་ལོས་ཡིན། །ངག་ལ་དྲངས་ན་ཚིག་ངན་རེ་སྨྲ་རྒྱུ།།
དེ་བས་མེད་དོ་བུ་ཁྱོད་ཀྱི་སེམས་འབྱོར། །འཕྲལ་གྱི་རྐྱེན་བཟློག་ཚིག་བདུན་པ་་་
འབུམ་ཐེར། །ཕུར་བསྙེན་བྱེ་བ་འཁོར་འབར་ཡང་ཁྲི་རལ། །གདུགས་དཀར་ཁྲི་
བཟློག་སྒྲོལ་མ་དང་བསམ་ལྷུན། །གནད་སྨིན་བྱས་ན་ཕན་བདེ་ཡང་ལོས་འཆར། །
ཟང་ཟིང་འབྱོར་བ་སྔར་ནས་ཡང་བསམ་ཡས། །ད་སྐབས་དངོས་འབྱོར་རབ་ཏུ་
ནི་སྤྲོས་པས། །བླང་ཡང་དཀོར་དེ་ཞུས་ན་ཚོ་ངོ་མཚར། །བསམ་པའི་མགུ་་་་་
ཆེན་པོ་རུ་ལྷག་གོ། །རིགས་བདག་གཙུགས་རྒྱན་མུན་སེལ་ནི་ཟུང་དང་། །རིན་་
• 279 •



ཆེན་མིག་མང་གསེར་མདངས་ཀྱིས་སྤུད་པ། །བཅུ་ཕྲག་གཉིས་པ་ཁ་ཚར་དང་་་་
བཅས་སོ། །བཀྲ་ཤིས་སྤོས་རྒྱུའི་མདངས་འཛིན་པའི་ལྷ་རེག །དྲི་མེད་དཀར་པོ་
ཨིནྡ་དང་བྱུ་རུའི། །མདོག་འཆར་ཀུ་མུད་གཟུགས་བཀྲ་བའི་སྣོད་བཟང་། །
ལེགས་པའི་པདྨ་ལ་ཛ་ཡི་ཕྲ་ལྡན། །གཟུང་འཛིན་ཨ་དན་ཡི་རང་བཀོད་པ། །
ཤེས་རབ་རང་བཞིན་ཁུ་བྱུག་གི་རྒྱན་བཟང་། །འདུང་མ་དབང་མདོག་ཕྲ་གསུམ་
གྱིས་མིག་མཛེས། །རེག་འཇམ་པཎ་ཙ་མཆེད་ལྡན་དེ་ཆེ་བས། །ཞྭ་མོ་རིན་ཆེན་་་
ཁ་སྒྲོགས་དང་བཅས་སོ། །འབྲུ་བཅུད་ཞུན་མར་གཏམ་པ་ཡི་ཞལ་བུམ། །བཀྲ་་་
ཤིས་ལྷ་དར་དཀར་པོ་དང་བཅས་ནས། །ལེགས་པར་འཕྲོད་ནས་ངག་ལམ་གྱི་་་
འཕྲིན་ལྟར། །གོས་དང་རྒྱན་བཟང་བདག་གིས་རང་བྱེད་ལགས། །ཁྱད་པར་་་་་
སེམས་བསྐྱེད་དམིགས་འདུན་དེ་བཟང་པོ། །ལྡན་ཚོད་དག་གིས་དཀྱིལ་འཁོར་གྱི་
ཞལ་ཕྱེ། །སྡུག་བསྔལ་རང་གྲོལ་ཆོས་འཁོར་དེ་བསྐོར་ནས། །ཚེ་འདས་གཙོར་་་་
བྱས་མཁའ་ཁྱབ་ཀྱི་འགྲོ་ཀུན། །འཁྲུལ་སྣང་རྨི་ལམ་རང་ས་ལ་བསྒྲལ་ནས། །ཀ་་
དག་དང་པོའི་གཞི་ཐོག་ལ་གྲོལ་བའི། །བསམ་པ་བཟང་པོ་གསེར་འདྲ་ཞིག་་་་
འཛིན་དང་། །ནམ་མཁའ་མེད་ཀྱང་གསང་སྔགས་དེ་ལོས་ཡོད། །རྒད་པོ་ཉོན་་་་
མོངས་སྨག་རུམ་ལ་བྱིང་ཡང་། །རིག་པའི་ཉི་མ་ཅུང་ཟད་ཞིག་མཐོང་བས། །
གཤིན་གསོན་བདེ་སྐྱིད་ལྡན་པ་ལ་བཀོད་ཐང་། །ཨ་རེ་གྲོགས་པོ་སེམས་སྡུག་རང་
མ་བྱེད། །སྒྱུ་མར་སྐྱིད་སྡུག་བྱས་པ་པོའི་ཅི་བྱ། །ག་ལེར་མཁོ་ངེས་དམ་ཆོས་འདི་
རེད་པས། །འགྲུབ་ཐབས་མ་འཆུགས་ནན་ཞུས་ཞིག་ཡིན་ཡ། །བདག་སྣང་སྒྱུ་་་
མའི་འཁྲུལ་འཁོར་གྱི་བཀོད་པ། །ཡུན་རིང་ཞིག་ལ་ཐུབ་ཆགས་ཀྱང་བྱས་མེད། །
མ་ཤི་བར་དུ་དཔོན་སློབ་རང་ལེགས་སྨོན། །ཤི་ཡང་དག་པའི་ཞིང་ཁམས་སུ་ཚོམ་
• 280 •



བུར། །འཚོགས་པའི་རྟེན་འབྲེལ་ཆེ་བ་ནི་དེ་ཙམ། །ཅེས་ཀྱང་ལྕགས་ཁུང་སྤྲུལ་་་
མིང་ཙམ་འཛིན་པ། །ཀུན་བཟུང་ཉི་མ་ཞེས་འབོད་པ་དེ་ཡིས། །མ་ལེགས་ནས་་་
ཁལ་གཅིག་ཕྱེད་དང་བཅས་ཕུལ། །འབྱོར་འཛར་ཡི་གེ་དེ་ཙམ་ལས་མ་ཁོམ། །
སརྦ་མངྒ་ལམ། །
༈ ཨེ་མ་རིགས་ཀྱི་བུ་མཆོག །རྒད་པོའི་ངག་ལ་གསོན་མཛོད། །ང་མེད་་་་་
བདག་ཏུ་འཛིན་པའི། །འཁོར་བའི་འདྲེ་བོ་ཆེ་དེ། །ཡུལ་མེད་ཟང་ཐལ་ངང་དུ། །
ཕཊ་ཅེས་བརྗོད་ལ་བསྲེ་མཛོད། །འཁོར་འདས་ཆོས་ཀུན་གང་ལ། །རྩོལ་བསྒྲུབ་
རེ་དོགས་མ་བྱེད། །དེ་ཉིད་ཡིན་ལུགས་དངོས་པོས། །དགྲ་གཉེན་ཆགས་སྡང་་་་
འཁོར་ལོ། །དེ་ནི་འཁོར་བའི་གཞི་རྩ། །རོ་སྙོམ་ངང་དུ་བསྒྱུར་མཛོད། །ཆོས་་་་
ཀུན་རྩ་བ་སེམས་ཉིད། །ཡུལ་རྐྱེན་གང་དང་གང་ལ། །འཛིན་ཞེན་བྱུང་ཚེ་དེ་ཐོག།
ཅད་ཀྱིས་འཛིན་མེད་དབྱིངས་སུ། །ཆོད་པ་དེའི་ངང་གནས་མཛོད། །སྣང་སྲིད་
ལྷ་དང་ལྷ་མོ། །གནོད་པ་འཁྲོ་བའི་སེམས་སྤོངས། །འཛིན་ཞེན་མེད་པ་གནད་དོ། །
བདག་འཛིན་འགོང་པོ་ཐུལ་ན། །གཅོད་ཀྱི་དེ་ཉིད་དེ་འོ། །རང་སེམས་བླ་མར་་
ཤེས་ན། །གཞན་ཞིག་ཚོལ་འགྲོ་མི་དགོས། །གཞི་དབྱིངས་སྐྱེ་མེད་ངང་དུ། །མ་
བཅོས་ལྷོད་དེ་བཞག་ན། །དེ་ལས་ལྷག་པའི་སྒོམ་མེད། །རང་རིག་ཆོས་སྐུའི་རྒྱལ་
ས། །ཟིན་ན་དེ་ལས་གཞན་པའི། །ལྷ་ཞིག་བསྒྲུབ་རྒྱུ་མ་མཐོང་། །རང་སྣང་རྒྱལ་
བའི་དཀྱིལ་འཁོར། །ཤར་བ་དེ་མ་ཡིན་པའི། །ཞིང་ཁམས་ཡུལ་གཞན་རྙེད་རྒྱུ། །
མ་མཐོང་དེ་ལུགས་ཐུགས་ལ། །ཟུང་མཛོད་རང་སློབ་མཐའ་ཡས། །སྤྲུལ་མིང་་་་
གཟུགས་བརྙན་ཙམ་འཛིན་ཀུན་བཟང་ཉི་མ་ཞེས་འབོད་པ་དེས་རྫུན་གཏམ་སྨྲས་
པ་དགེ་ལེགས་འཕེལ།
• 281 •



༈ ཨ་ཧོ། ཚོགས་བསགས་སྨོན་པ་གྲུབ་པའི་འབྲས་བུ་ལས། །དལ་འབྱོར་
རིན་ཆེན་ཐར་པའི་གྲུ་གཟེང་ཐོབ། །བསྙེན་བསྒྲུབ་གོང་མའི་རྗེས་སྙོགས་རེམ་ལ་
བསྒོ། །གསེར་གླིང་ཕྱིན་ནས་སྟོང་ལོག་མི་མཛད་པར། །ཆགས་སྡང་མདའ་ལྔའི་
དགྲའི་དབང་མི་འཆོལ་བར། །འཛིན་མེད་ལྟ་བའི་ཕུ་ཐག་ཆོད་པར་གཅེས། །
སྣང་སྲིད་འཁོར་འདས་ཇི་ལྟར་སྣང་གྱུར་ཀྱང་། །བདེན་མེད་ཉམས་སྣང་རྫུན་གྱི་
རི་མོར་བལྟ། །ཆོས་བརྒྱད་འདུ་འཛིའི་གཡེང་བས་ཕྱུག་ན་ཡང་། །ཆགས་བྲལ་་་་
སྟོང་པའི་དཔྱད་པ་བཏང་བར་རེམ། །མཛེས་ཆོས་སྨོན་ཚིག་ཙམ་གྱིས་སངས་མི་
རྒྱ། །གྲགས་སྟོང་འབྲུག་སྒྲའི་དཔེ་ལ་ཞེན་པ་ཆོད། །ཐུགས་མཐུན་ཁྲིམས་གཙང་
བསླབ་གསུམ་ཞིབ་པ་དང་། །ཆགས་སྡང་རྒྱག་སེམས་བཏང་སྙོམས་མཛད་པར་ཞུ།།
ལྷན་སྐྱེས་ཡེ་ཤེས་རིག་པ་བྱང་ཆུབ་སེམས། །བཏང་སྙོམས་དགྲ་ལ་མ་བསྐུར་་་་་
བརྩོན་པས་སྒྲུབས། །བླ་མར་མོས་གུས་ཉི་མ་ཤར་ནས་སུ། །ཐུགས་ཡིད་རོ་གཅིག་
མཛོད་ཅིག་འགྱུར་རྒྱམ་ལགས། །ཞེ་སྡང་དགྲ་དབང་མ་བཏང་པཎ་གྲོལ་ལགས། །
ལེ་ལོ་འདུ་འཛི་མ་ཆེ་སློབ་བུ་རྣམས། །ཕག་མོའི་དབང་བཤད་ཁྲོ་ལོད་སྒྲུབ་ཁོག་་
རྣམས། །ཡོངས་སུ་གྲུབ་ཀྱང་སྔར་ནས་བསྐུར་མ་ཕོད། །ཡམས་ནི་སྒྲུབ་པའི་རྐྱེན་
ལ་འགྲོ་བསམ་དོགས། །ད་སྐབས་སྐྱེས་པ་ལས་མཐའ་ལོག་པ་ལ། །བསྐུར་ན་་་་་
གདམས་པའི་ཆེ་བ་ཤོར་སྙམས་དོགས། །དན་དང་དད་པ་ཆེ་བའི་འགྲོ་འདུག་ལ། །
ལེགས་པར་བསྐུར་འོང་ཟོབ་རྒན་མ་སེམས་ལགས། །བྷི་ཏོ་ཏ་མའི་བསྐྱེད་རྫོགས་
རིམ་པ་ཡང་། །གྲུབ་པར་བྱས་ནས་དགུན་དུས་འཕྲོད་ཐབས་བྱ། །ལྕགས་སྤྲུལ་་་
མིང་འཛིན་གཉོམ་ཆུང་ཀུན་ཉིའི་ཕུལ། །བླ་སློབ་ཞལ་འཕྲད་འཛོམས་པའི་རྟེན་་
འབྲེལ་ཞུ། །
• 282 •



༈ ལུགས་གཉིས་མཁྱེན་དཔྱོད་ཡངས་པ་གང་དེ་ཡི། །དྲུང་དུ་འཛར་ཕུལ་་་
ཆེད་ལ་གཞན་མ་མཆིས། །ཚེ་སྟོད་དགྲ་འདུལ་གཉེན་སྐྱོངས་བྱ་བ་ལ། །ཀུན་གྱི་་
ཡ་རབ་བརྗོད་ཅིང་རབ་བསྟོད་ཀྱང་། །སྙིང་པོ་ཅི་ཡོད་བྲག་ཆ་སྟོང་པའི་སྒྲ། །སྨྲ་
མཁས་ལྕེ་ཡི་བརྗོད་སྒྲོས་རབ་སྙན་པས། །གླེན་པས་ཐོས་ཀྱང་གོ་བ་འབྱུང་བའི་་་
གཞི། །སྙིང་པོ་མ་མཆིས་ནེ་ཙོའི་ཆོས་བཤད་འདྲ། །བཟླས་པ་ཁ་འདོན་དག་ལ་་
བརྩོན་པ་རེམ། །སེམས་ཀྱི་དཔྱོད་རྒྱ་བསམ་མི་ཁྱབ་ན་ཡང་། །རྩ་བ་ཅི་ཡོད་་་་་་
འཁྲུལ་བའི་ལས་རྗེས་འབྲང་། །དེ་ཕྱིར་བློ་སྣ་ནང་དུ་བཟུང་བྱས་ལ། །དཀོན་་་་
མཆོག་གཙུག་བརྟེན་འདི་ཕྱིས་རེ་ལྟོས་བཅའ། །བློ་ལྡོག་རྣམ་བཞིའི་རྒྱུད་སྦྱངས་་
བྱམས་བརྩེ་ལྡན། །སྟོང་ཉིད་སྙིང་རྗེས་རང་སེམས་འདུལ་ལ་བརྩོན། །ཕྱི་མའི་་་་
འགྲོ་ཆས་འགྲུབ་པར་མ་ཟོབ་རེམ། །དེ་ལུགས་སེམས་ལ་འཆོང་ཤིག་ཨ་སྒྲོན་་་་་
ལགས། །དུས་མཐའི་སྔགས་མིང་ཀུན་བཟང་ཉི་མས་ཕུལ།
༈ སློབ་བུ་ཨ་པཎ་ལ་གདམས་པའི་གླུ་དབྱངས་ཚིག་ངན་དོན་འདུས་ཕ་མའི་
ཁ་ཏ་ལྟ་བུ་མཚང་རྒོལ་ཟབ་མོ་བཞུགས་སོ། །སྐྱབས་གཅིག་བདུད་འཇོམས་གླིང་
པ་དང་། དབྱེར་མེད་པདྨ་ལས་འབྲེལ་རྩལ། །མི་འབྲལ་བདེ་ཆེན་འཁོར་ལོ་ཡི། །
རྒྱན་དུ་མཆོད་ལ་གུས་པས་འདུད། །མོས་པའི་ནོར་དང་ལྡན་པ་ཁྱོད། །སྔོན་སྨོན་
ལས་ཀྱི་འབྲེལ་བའི་བསྡུས། །བཟོ་གནས་རིགས་ལ་རྩལ་མཁས་པའི། །པདྨ་རྣམ་
རྒྱལ་གུས་པས་ཉོན། །འགྲོ་དྲུག་འཁོར་བའི་བྱ་བ་ནི། །ཟིན་པའི་དུས་མེད་་་་་
ཆད་གནས། །ཡིད་མི་དགའ་ཞིང་སྙིང་མི་བདེ། །བུད་མེད་འདྲེ་མོ་མངོན་རྒྱུགས་
ཡིན། །འགྲོག་ན་ཞེ་སུན་སྡུག་བསྔལ་གཞི། །ཁྱིམ་ཐབ་མི་མཛེས་སྐྱོ་བའི་གནས། །
དེ་ལ་མ་ཆགས་གནས་ངན་སྤོངས། །མི་དྲེགས་དཔོན་གྱི་གོལ་ས་ནི། ཆགས་སྡང་
་ན
• 283 •



རིན་གྱིས་ཉོ་བ་ཡིན། །མཐོ་རྩིས་མ་ཆེ་དམན་ས་སྐྱོངས། །དེ་ན་སྐྱིད་པའི་གནས་
སྐབས་ཡོད། །བཟོ་གནས་སྤྲེའུའི་རྩེད་མོ་འདྲ། །རྣམ་གཡེང་བྱིས་པའི་རྩེད་མོ་་་
དང་། །ཁྱད་པར་མ་མཆིས་ཡ་མ་བརླ། །བློ་སྣ་བསྟུང་ལ་བྱ་བཞག་བོར། །ཉོ་་་་
ཚོང་དགྲ་འདུལ་གཉེན་སྐྱོང་གི། །བྱ་བློ་མང་པོས་དགོས་པ་མེད། །དམ་པའི་ཆོས་
ལ་སེམས་གཅིག་དྲིལ། །སྙིང་པོ་ལོན་ན་ཡ་མཚན་ཆེ། །དཔོན་ལ་ངོ་བསྟོད་བྱེད་་་
མ་དགའ། །དམན་པར་ཁྲོ་ཉམས་རྩུབ་རེག་སྤོངས། །ཐམས་ཅད་སུ་མཐོང་་་་་
དགའ་ཡལ་ལེའི། །བསམ་པ་སྐྱིད་པའི་ཀུན་སློང་མཛོད། །དགྲ་ལ་མ་སྡང་ཕ་མ་་
ཡིན། །མཉེན་ལ་མ་ཆགས་འཁོར་བའི་སྒྲོགས། །ཐམས་ཅད་རོ་སྙོམས་བཞག་་་་
ནུས་ན། །ཆོས་པའི་འདུན་མ་བསྐོར་ལུགས་ཡིན། །རང་ཡུལ་ཡག་དགའ་ཉེ་སྡུག་
དོར། །འདོད་ཡོན་སྒྱུ་མའི་དགའ་སྟོན་བོར། །ཡར་འགྲོ་མར་འགྲོའི་ས་མཚམས་
འདིར། །ཐར་ལམ་སྣེ་ལ་འཇུ་བར་མཛོད། །དལ་འབྱོར་རིན་ཆེན་གྲུ་གཟེང་འདི།།
ཚེ་སྟོད་སྡིག་པའི་ངང་ལ་འདའ། །ད་ནི་སྤྲིན་བར་ཉི་མའི་སྐབས། །ཚེ་སྨད་ཆོས་
ཀྱི་ལམ་ལ་དྲིལ། །སྲིད་གསུམ་མི་རྟག་སྟོན་སྤྲིན་འདྲ། །འགྲོ་བའི་སྐྱེ་འཆི་གར་་་་
བསྒྱུར་བཞིན། །གཟའ་ཚང་ཚོང་མགྲོན་ཇི་བཞིན་ནོ། །དེས་ན་མི་རྟག་བློ་སྦྱངས་
མཛོད། །འཁོར་བ་གང་སྐྱེས་སྡུག་བསྔལ་གཟེན། །འགྲོ་དྲུག་དུཁ་བསམ་མི་ཁྱབ། །
ངན་སོང་གཡང་ས་ཆེན་པོ་ལས། །སྒྲོལ་བའི་ཐབས་ལ་བརྩོན་པར་མཛོད། །ཟག་
དང་ཟག་མེད་དམ་པའི་ཆོས། །ལས་འབྲས་བསླུ་བ་མི་མངའ་ཞིང་། །སྡིག་པའི་
ལས་ལ་སྤྱོད་པ་ན། །བསླུ་མེད་ངན་འགྲོར་ལྟུང་འགྱུར་རོ། །དེ་ཕྱིར་རྒྱུ་འབྲས་་་་
ཁྱད་མ་གསོད། །སྐྱབས་གནས་བསླུ་མེད་དཀོན་མཆོག་གསུམ། །འདི་ཕྱིར་རེ་་་་
ལྟོས་བཅའ་བ་དང་། །ཚེ་རབས་གཏན་གྱི་བློ་ཕུག་དུ། །རེ་བཅས་དགོས་འདོད་
• 284 •



ངང་གིས་འབྱུང་། །ནམ་མཁས་གར་ཁྱབ་འགྲོ་བས་ཁྱབ། །དེ་དག་ལས་ཉོན་ཟུག་
ཇུས་མནར། །ཕ་མར་གྱུར་བའི་བྱིས་པ་ལ། །བརྡལ་ཁྱབ་སྙིང་རྗེའི་རྒྱ་ཡིས་གདབ། །
བཏང་སྙོམས་གྲུ་ལ་ཉེ་རིང་བྲལ། །ཐུགས་རྗེས་ལྕགས་ཀྱུས་ཡོངས་སུ་འཛིན། །
བྱམས་དང་སྙིང་རྗེ་ཟུང་འབྲེལ་བའི། །དུས་རྣམས་ཀུན་ཏུ་འགྲོ་ཕན་སྒྲུབས། །
འདི་འབྲལ་དམ་ཆོས་སྒྲུབ་ཐབས་དཀའ། །དེ་ཕྱིར་ཡང་དག་དོན་ལ་བརྩོན། །
སྨིན་བྱེད་དབང་གི་ད་ལར་ཞུགས། །བྱིན་རླབས་དངོས་གྲུབ་ཐབས་ལ་བརྩོན། །
ལྷན་སྐྱེས་ཡེ་ཤེས་གཅེར་བུར་བྱུང་། །དེ་ཡིས་རྒྱལ་ཀུན་གསང་མཛོད་རྡོལ། །ཁྱད་
པར་སྣང་སྲིད་འཁོར་འདས་ཀྱིས། །བསྡུས་པའི་ཆོས་རྣམས་མ་ལུས་ཀུན། །
བདག་མེད་རྣམ་གཉིས་ཀྱིས་གཞལ་ན། །ཕྱི་རུ་ཡུལ་སྟོང་རང་ངོས་སྟོང་། །ནང་་
དུ་ང་བདག་རྣམ་པར་སྟོང་། །གཟུང་འཛིན་ཕུག་ཇིབ་རང་སར་གཅོད། །དེ་་་་
བཞིན་ཉིད་དབྱིངས་མངོན་དུ་བྱེད། །བདག་མེད་གནས་ལུགས་རྗེན་བྱུང་ནས། །
འདོད་ཡོན་ཆོས་ལ་ཞེན་པ་ཆོད། །ཅེས་ཀྱང་དགོས་མེད་བློ་སྦྱངས་བརྩོན། །
འཁོར་བ་སྒྱུ་མའི་རོལ་པར་བལྟ། །འདི་སྣང་རྨི་ལམ་ཁྱེར་སོ་བྱ། །ཚོགས་དྲུག་་་་
སྨིག་རྒྱུ་ལྟར་དུ་སྤྱད། །དངོས་མེད་འཁྲུལ་སྣང་གཟུགས་བརྙན་བཞིན། །གཉེན་་
དང་ཉེ་འབྲེལ་དྲི་ཟའི་གྲོང་། །བཟང་ངན་གཏམ་ནི་བྲག་ཆ་འདྲ། །བདེན་མེད་་
ཆུ་ཡི་ཟླ་གཟུགས་བཞིན། །གཉིས་མེད་གཉིས་སྣང་ཆུ་བུར་ལྟར། །འཁྲུལ་སྣང་་་་་
མིག་ཡོར་བཀོད་དང་མཚུངས། །སྣ་ཚོགས་སྤྲུལ་བསྒྱུར་བཀོད་པ་འདྲ། །དེས་ན་
འཁོར་འདས་གཉིས་བསྡུས་ཆོས། །བདེན་མེད་དཔེ་བཅུ་ལྟར་ཤེས་ནས། །ཞེན་་
པའི་སྐྱོན་མཚང་ཕུག་ཇིབ་བྱ། །ཁ་ཙམ་མ་ཡིན་དོན་དམ་པར། །བདེན་མེད་སྟོང་
གསལ་ཆེན་པོའི་གཤིས། །དང་པོ་གོ་ལ་བར་དུ་མྱོང་། །ཐ་མ་རྟོགས་པའི་་་་་
།
• *
#*
• 285 •



གདེངས་ལྡན་མཛོད། །དེ་ནས་བཞི་ཆ་གསུམ་བྲལ་གྱི། །རིག་པ་འཕོ་འགྱུར་ཀུན་
དང་བྲལ། །སྟོང་གསལ་འཛིན་མེད་མྱོང་ཞེན་དབེན། །ཕྱི་ནང་བར་མེད་ཟང་མ་
ཐལ། །འཐིབ་ཅིང་རྨོངས་པའི་དྲི་མ་ལས། །གྲོལ་ཏེ་མཁྱེན་གཉིས་ཆགས་ཐོག་
བྲལ། །ཡུལ་སྣང་མ་ནུབ་གསལ་སང་ངེ་། །འཛིན་ཆ་ཕྲ་བའི་སྤུ་རིས་བྲལ། །
གནས་འགྱུའི་ཤན་འབྱེད་འཕྲང་ལས་དགྲོལ། །མངོན་ལྐོག་འགྱུ་བའི་རྩིས་གདབ་
མེད། །ཡང་འཇོག་རིས་ཆད་བལྟ་མ་དགོས། །ཀུ་ཡངས་བློ་བདེ་ཆེན་པོ་དེ། །
སྐྱིད་པའི་རོ་ཉལ་གདམས་པའོ། །བདེ་སྡུག་ཆགས་སྡང་རྨོང་པའི་བློ། །ཅི་སྣང་་་་
ཉམས་ཀྱི་རོལ་པ་སྟེ། །གཏད་མེད་རང་གསལ་ངང་ལ་ཀློད། །བདེ་གསལ་མི་རྟོག་
སྟོང་པའི་ཉམས། །གང་ཡང་རྫུན་པའི་རོལ་པར་བཞག །རེ་འགའ་རྟོགས་བྱུང་་
སྐྱིད་པོ་སྙམས། །སྐབས་སྐབས་སྟོང་འདུས་སྡུག་རྒྱུར་སེམས། །འགའ་ཞིག་ཅི་་་
འདུག་གཏད་མེད་བློ། །སྣ་ཚོགས་ཉམས་ཀྱི་བྱེ་བྲག་ཡིན། །འཕོ་འགྱུར་བྲལ་བའི་
མོས་གུས་དང་། །ཕྱོགས་མེད་དད་པ་དག་སྣང་ཤར། །སྣང་སྲིད་སྒྱུ་མ་རྨི་ལམ་དུ།།
ཐག་ཆོད་ཞེན་འཛིན་ཕུག་ཇིབ་ཚེ། །ཉམས་ལེན་གནད་ལ་འགྲོ་བའི་རྟགས། །
དུག་ལྔ་ཅེ་འཕེལ་ཆོས་བརྒྱད་མང་། །དགྲ་འདུལ་གཉེན་སྐྱོངས་སོ་ནམ་སྒྲུབ། །
ནོར་ལ་གཅེས་སྤྲས་ཅེ་བསྟན་ཚེ། །སྒོམ་པ་གནད་དུ་མ་སོང་ངོ་། །ཁྱོད་ཀྱང་མགོ་
རྨོངས་ལས་ལ་དགའ། །གྲུབ་ཟིན་མེད་པ་མང་པོ་བརྩམ། །ཚིག་གཅིག་བཟོད་་་་
པའི་གོ་ཆ་མེད། །ཐོབ་དང་གོ་ས་མཐོ་ལ་དགའ། །མི་ལ་ཁ་ཏ་མང་པོ་སྨྲ། །རང་
མགོ་འཁོར་བ་མི་གོ་འདུག །ཉིན་རེ་དགའ་ནས་འཛུམ་མོལ་མོལ། །ཐབས་རེར་
སྡུག་ནས་ཚུབ་ཀྱི་ལེ། །དཔའ་རྔམས་ཁྲོ་གཏུམ་གཟི་བརྗིད་ཆེ། །དེ་འདྲ་ཐམས་་་
ཅད་མ་སྤང་ན། །ང་དང་ལྟ་སྤྱོད་ཡེ་མ་མཐུན། །ངེས་གསང་རྫོགས་ཆེན་བསྒོམ་་
• 286 •



འདོད་ན། །སྐྱིད་ཀྱང་སྣང་བ་ལྷོད་པོ་དགོས། །སྡུག་ཀྱང་ཤེས་པ་དགའ་མོ་བརྟེན། །
ན་ཚེ་དགའ་བ་བསྒོམ་དགོས་སོ། །ཤི་ཡང་བློ་ལྷག་མེད་པ་གལ། །དགྲ་བྱུང་་་་་་
བཅོམ་ཀྱང་ཞེ་སྡང་མེད། །གཉེན་བྱུང་འདུ་ཡང་འདོད་ཆགས་བྲལ། །གར་་་་་
བསྡད་སྣང་བ་ཡངས་ཁྲོལ་ལེ། །སུ་འགྲོགས་ཤེས་པ་དགའ་ཡ་ལེ། །དུག་ལྔ་བག་་
ལ་ཉལ་ནས་སོང་། །དད་པ་དག་སྣང་གོང་དུ་འཕེལ། །དུས་ཀུན་སྨྱོན་པ་འུར་་་་
བསླང་ལྟར། །དགའ་ཀྱི་ལེ་བ་འཛུམ་མོལ་ལེ། །མོས་གུས་མཆི་མས་བརྣང་བ་དང་།།
ཆགས་སྡང་རོ་སྙོམ་ཉལ་ལ་སྤྲོ། །དེ་འདྲ་བྱུང་ན་ཕ་རྒན་ངས། །གཅེས་པའི་བུ་་་
ཕྲུག་དམ་པ་ཡིན། །མ་ལྡན་གདམས་པ་སྣོད་ལྷག་ན། །དོན་མི་འགྲུབ་ཅིང་དགོས་
པ་མེད། །སྣག་ཤོག་རོ་མེད་བྱས་པ་ཡིན། །ཆོས་བཤད་ཁ་ཡི་ལྦུ་བ་ཙམ། །ཁ་ཏ་
ཕ་གཏམ་བུ་ལ་ལོད། །གདམས་ངག་ལྐོག་གྱོང་སྣུམ་དང་མཚུངས། །དམ་ལྡན་་་་
ཟེར་ཡང་དམ་ཉམས་འདྲ། །ལས་ཅན་བརྗོད་ཀྱང་ལས་ངན་ཡིན། །མངོན་ལྐོག་
ཕལ་གཏམ་མ་ཡིན་པར། །དོན་གྱི་ཁ་ཏ་ཟབ་མོ་འོ། །སེམས་ལ་ཟུང་ཤིག་རིགས་
ཀྱི་བུ། །ཉིན་རེ་བཞིན་དུ་ཡང་ཡང་ལྟོས། །ཁ་ཡེངས་མིག་ཡེངས་མ་བྱེད་པར། །
བློ་སྣ་བསྟུང་ལ་ནང་དོན་སྒོམས། །ཁ་བཤད་ཚིག་གི་རོ་མི་གཙོ། །སྤྱོད་ལམ་ཞི་་་
དུལ་བག་ཡོད་ཅིང་། །དུག་ལྔ་འབུར་འཇོམས་དམ་ཚིག་དང་། །སྡོམ་པ་གཙང་་
ན་ངོ་མཚར་ཆེ། །དེང་སང་ཁ་བཤད་ནེ་ཙོའི་གཏམ། །སྨྲས་ན་རྟོགས་ལྡན་ཁོ་ན་
འདྲ། །གདེངས་སྐད་མཐོ་བའི་ཆོས་ཟད་ཀྱི། །བློ་འདས་ཁོ་ན་ཡིན་པ་འདྲ། །སྐྱ་
མིན་སེར་མིན་ཡན་ཆད་ཀུན། །མཉམ་རྗེས་འདྲེས་ཡོད་སྐད་པ་མང་། །དེ་འདྲ་་
མཐོང་ན་བདག་ཡི་མུག །ངོ་མི་མཚར་ལ་ངོ་རེ་ཚ། །དུས་ཀྱི་སྙིགས་མའི་རང་་་་
མཚང་ཡིན། །དམྱལ་བའི་འཕེལ་ཁའི་མང་ལུགས་ལ། །མགོ་འཁོར་སྙིང་རྗེ་ཀྱེ་མ་
• 287 •



ཀྱེ། །དེ་འདྲའི་ལན་མོ་མ་བྱེད་པར། །ཁ་འོག་ལུས་ཆུག་ལུས་པོ་དབེན། །འདི་་་
བདེ་ཕྱི་སྐྱིད་ཐབས་ལ་བརྩོན། །སེམས་ལ་ཟུང་ཤིག་ཨ་པཎ་ལགས། །ནུས་ལྡན་རྡོ་
རྗེའི་ཞལ་ཏ་ཡིན། །དགེའོ་ལེགས་སོ་མངྒ་ལམ།
༈ གུ་རུ་ཁྱད་འཕགས་རིག་འཛིན་གྱི་སྐུ་ལ་རྒྱ་མཚོའི་གླིང་གི་ཌཱཀྐི་རྣམས་ཀྱིས་
ཕུལ་བའི་བདེ་སྟོང་འོད་ཞྭ་ཞེས་བྱ་བའི་རྣམ་བཤད་བཞུགས་སོ། །ཨ་ཧོ། ཚོགས་
སྨོན་ལས་འཕྲོ་འཛོམས་པ་ཨ་པན་ཁྱོད་གསོན་དང་། །གསང་སྔགས་ཐེག་པ་་་་་
ཐབས་ཀྱི་ཁྱད་པར་དེ་འཕགས་སོ། །ཡག་འདོད་མཛེས་ཆོས་ཙམ་དུ་བརྟེན་པ་ནི་
མིན་ནོ། །དམིགས་བཅས་བསོད་ནམས་ཚོགས་བསགས་སྒོ་མང་དུ་འདུག་ཀྱང་། །
སྐབས་འདིར་དགོས་པའི་ཞྭ་ཡི་ཡོན་ཏན་ནི་འདི་ལྟར། །རྒྱ་མཚོའི་གླིང་གི་ཌཱཀྐི་མ་
ཚོགས་ཀྱིས་ཕུལ་བའི། །བདེ་སྟོང་འོད་ཞྭ་བྱིན་རླབས་ཡ་མཚན་གྱིས་སྤྲས་པ། །རྩེ་
རྒྱལ་རྡོ་རྗེ་ཐེག་དགུའི་ཡང་རྩེ་ཡི་བརྡ་ཐབས། །མདངས་ལྔའི་སྒྲོ་ཟེར་ཉོན་མོངས་
དུག་འཇོམས་ཀྱི་རྟགས་མཚན། །ལྡེམ་སྒྲོ་ཟུང་འཇུག་མ་རྒྱུད་རྫོགས་པ་ཡི་ཡོན་་་་
ཏན། །ཉི་ཟླ་ནོར་བུ་སྐུ་གསུམ་ཞིང་ཁམས་ཀྱི་བཀོད་པ། །མི་འགྱུར་མཐིང་མཛེས་
ཆོས་དབྱིངས་ཀུན་ཟླུམ་གྱི་བརྡ་རྟགས། །པདྨ་འདབས་གསུམ་ཆགས་བྲལ་དྲི་མེད་
ཀྱི་དོན་མཚོན། །འཇའ་ཟེར་ལྔ་ལྡན་ཡེ་ཤེས་ལྷུན་འགྲུབ་ཀྱི་གཞལ་མེད། །ཐོད་་་་
རྒྱན་འོད་སྐོར་ངེས་པ་ལྔ་ལྡན་དེ་མཚོན་ནོ། །དམར་སེར་བཀྲག་འཁྱུད་བྲམ་ཟེའུ་
བརྡ་ཐབས་རང་བཟུང་ཚུལ། །ཟུར་གསུམ་དུག་ལྔའི་འགྲོ་བ་གསང་གསུམ་གྱིས་་་
འདྲེན་རྟགས། །ནང་ཁོང་སྟོང་པ་ཁྱབ་བརྡལ་ཕྱོགས་བྲལ་གྱི་ཡོན་ཏན། །གཞན་
ཡང་ལྕེ་བརྒྱས་བསྟོད་ཀྱང་ཡོན་ཏན་ནི་འཛད་མེད། །འདི་བཞེངས་འགྲོ་བའི་་་་
དུག་གསུམ་སྒྲིབ་པ་རང་བཅོམ་ནས། །གཅིག་ཆར་སྐུ་གསུམ་རིག་སྐུ་སྤྲོས་བྲལ་་་
• 288 •



་
+
-
ཉིད་རྟོགས་ཏེ། །རྔ་ཡབ་ཟངས་མདོག་དཔལ་རི་པདྨ་ཡི་ཕ་དྲུང་། །ཚེ་འདི་་་་་
འཕོས་མ་ཐག་པར་མངོན་སུམ་ལ་ཕྱིན་ནས། །ཞལ་མཇལ་ལུང་སྟོན་དབུགས་་་་་
དབྱུང་གཟེང་བསྟོད་དེ་མཛད་ངེས། །དཀའ་ཚེགས་ཁྱད་བསད་བཟོས་པ་དོན་་་་
མེད་དུ་མི་འགྱུར། །ས་རྡོའི་གཞལ་མེད་བཞེངས་དང་ཅུང་ཟད་ཞིག་མི་འདྲ། །སྐྱོ་
བས་མ་བསླད་དད་མོས་དྲག་པོ་ཡིས་བརྩོན་དང་། །བུ་ཁྱོད་དལ་འབྱོར་དོན་མེད་
ཆུད་ཟོས་སུ་མི་འདུག །ཚེ་རྔ་ཉི་མའི་གྲིབ་སོ་ཙམ་སྐབས་ཀྱི་དུས་འདིར། །སྡུག་་
བསྔལ་འཁོར་བའི་འདམ་རྫབ་འཐུག་པོ་རུ་མ་ལྷུང་། །ཆེ་བཞག་ཆུང་བསྐྱུར་་་་་
མཛོད་ལ་དལ་མེད་དུ་དགེ་སྒྲུབ། །དགྲ་འདུལ་གཉེན་སྐྱོང་ཆགས་སྡང་ཕམ་རྒྱལ་
དེ་ལྷོད་ཐོང་། །མྱུར་ལམ་རྫོགས་པ་ཆེན་པོའི་སྤོ་སྣ་ལ་བརྟེན་ནས། །ཚེ་འདིར་་་་
སྲིད་པའི་ཕ་མཐར་བརྒལ་ཐབས་ལ་རེམ་རེམ། །བདག་ལ་འདོད་པའི་ཡོ་བྱད་་་་
བཟང་པོ་འདིའི་ཡོན་དུ། །ཇ་དངུལ་རྒྱུ་རྫས་སྦྱིན་ཀྱང་ཅུང་ཟད་ཞིག་ལོས་ཡོད། །
དེ་ལས་འདི་ལྟར་དགོས་པའི་ཕན་ཡོན་ཞིག་གསུང་ན། །དགའ་ངེས་ཟེར་བའི་་་
གཏམ་ལན་མདོ་བསྔོ་དེ་ཕུལ་ལོ། །ཁ་མང་རྒད་པོ་ཀུན་ཉིས་ཚིག་འཆལ་དེ་ཤོར་་
སོང་། །དགེ་དེས་ཚོམ་བུར་རྔ་ཡབ་འགོད་པ་ལ་སྨོན་ནོ། །གནས་སྐབས་བདེ་་་
སྐྱིད་སྤྱོད་པའི་བཀྲ་ཤིས་དེ་ཞུ་ལགས། །སརྦ་མངྒ་ལམ།
༈ ཨ་ཧོ། ཤེས་པ་ཟངས་ཐལ་སྤྲོས་བྲལ་རྒྱུ་ཡན་ཀློང་ཡངས་ཆེན་པོའི་གཤིས་
སུ་མ་བཅོས་རང་བབས་ཤིག་གེར་ཀློད བློ་ཡིས་མ་བཅོས་པར་ས་ལེར་ཞོག
རྟོག་པས་མ་བསྒྱུར་བར་ཤིག་གེར་སྐྱོངསཿ འཛིན་པས་མ་བཅིང་བར་རང་བབ་་
དུ་ཡན རེ་དོགས་ཀྱིས་མ་བཅིང་བར་སལ་གྱིས་འབྱམས་སུ་ཀླས མཉམ་ཉིད་
འོད་གསལ་ཁྱབ་བརྡལ་ལ་ཡིད་དཔྱོད་ཀྱིས་མ་བཅིངས་པར་མཉམ་པར་འཇོག་པ་
མE
• 289 •



ནི་གནད་ཡིན རྟོགས་གྲོལ་དུས་མཉམ་རང་གྲོལ་དུ་འདུག་གོ ཁ་འབྱམས་་་་
ཚིག་སྐམ་གོ་ཡུལ་དུ་ལུས་ན་འཁོར་བར་ལྷག་གོ ཨ་ཙ་མ་དེང་སང་སྒོམ་པར་་་་
སྐད་པའི་གླང་ཆེན་དག་ལ་མི་རེ་བ་གནད་ཡིན༔ ཀུན་གཞི་སོགས་གསུམ་ལ་་་་་
འཐས་ཀྱངཿ གསལ་གསལ་བ སྟོང་སྟོང་ ཧར་ཧར་དུ་འདུག་པར་འདྲ་་་
ཡང མ་ནོར་བ་གནད་དོ འབྱམས་སུ་ཀླས་པ་ཡིན་ནོ ཡེངས་མིན་བཅིང་
བྲལ་འོད་གསལ་རྩོལ་མེད་དུ་བཞག་ཐབས་བྱའོ༔ ས་མ་ཡཿ མཁའ་འགྲོ་རལ་གྲི་
འབར་མའི་གདམས་ཟབ་ཡིན་ནོ །སྨྲས་པཿ ཅི་ཡང་མི་ཤེས་མཁས་རློམས་་་་་
སེམས་པའི་མི། །འོད་གསལ་དབྱིངས་སྒོམ་བློས་བྱས་འཁྲུལ་འཁོར་ཅན། །སྟོང་་
ལྟ་ཧད་པོར་གོལ་བའི་ཀུན་ཉི་ངས། །སུ་མ་མགུ་ཡང་རྩེད་མཚར་ཙམ་དུ་བྲིས། །
དགེ་འོ།། -
༈ རང་སྣང་མི་ཤིག་ཟངས་མདོག་དཔལ་གྱི་རི། །རང་བྱུང་འགགས་མེད་་་་
ལྷུན་འགྲུབ་གཞལ་ཡས་ཁང་། །རང་རིག་ངོ་བོ་ཨོ་རྒྱན་རྡོ་རྗེ་འཆང་། །རང་་་་་
སེམས་དད་བརྒྱའི་གེ་སར་གཡོ་བཞིན་འདུད། །གཉིས་འཛིན་སྒྱུ་མའི་སྨག་ཁྲོད་
འཐིབ་མོའི་གཟེབ། །གཉིས་སྣང་གར་གྱིས་བསླུས་པའི་གང་ཟག་བདག །གཉིས་
མེད་དོན་ལ་མོས་ཀྱང་འདུ་འཛིས་ཁྱེར། །གཉིས་རྟོག་འཛིན་པ་ཆོད་པར་བླ་མ་་་
མཁྱེན། །ཀུན་བཟང་ཆོས་དབྱིངས་ཡངས་པའི་རྒྱལ་ས་ལ། །ཀུན་རྟོག་བློ་ཡིས་་་་
བསལ་བཞག་མེད་མོད་ཀྱང་། །ཀུན་ཏུ་མནར་བའི་བདག་འདྲས་བློ་དམན་རྣམས།།
ཀུན་ནས་དྲན་ཤེས་ཟབ་མོའི་བག་ཟོན་མཛོད། །སྟོང་ཆེན་ཁྱབ་བརྡལ་ཡངས་་་་་
པའི་གཤིས་ལུགས་མཆོག །སྟོང་གསལ་འཛིན་མེད་དབུ་མ་ཆེན་པོ་སྟེ། །སྟོང་་་་་
པའི་ཆོས་ལ་ཞེན་པ་མ་ཆོད་ན། །སྟོང་འཁྲུལ་བྱིས་པ་བདག་འདྲ་སྙིང་རེ་རྗེ།
• 290 •



བྱེད
་.
.
**
།
#: 4
གསལ་བྱེད་ཉི་མ་རིག་པའི་ཡེ་ཤེས་མཆོག །གསལ་བའི་གཉེན་པོ་གཞན་ནས་
འཚོལ་འདོད་དག །གསལ་དག་མུན་པའི་སྨག་རུམ་ཚུད་ལ་རེ། །གསལ་་་་་་
མཐོང་འདོད་བདག་འདྲ་སྙིང་རེ་རྗེ། །མ་བཅོས་གནས་ལུགས་བཅོས་མའི་ལམ་་
དུ་དྲངས། །མ་དམིགས་ཡེ་ཤེས་འཛིན་པའི་གཟེབ་དུ་ཚུད། །མ་བཅོས་རང་་་་་་
བཞག་འཇུ་བུའི་རྒོད་བློ་ཅན། །མ་ཤེས་ཁ་དོན་ཐ་དད་སྙིང་རྗེའི་གནས། །
དབྱིངས་ཉིད་རྒྱ་ཆད་ཕྱོགས་ལྷུང་ཀུན་དང་བྲལ། །དབྱིངས་ནི་བཟང་ངན་བསྒྱུར་
བཀོད་ཡུལ་ལས་འདས། །དབྱིངས་ལ་མ་རྫོགས་འཁོར་འདས་གང་ཡང་མེད། །
དབྱིངས་དེ་ཕྱི་ནང་རེས་ཆད་བདག་འདྲ་འཁྲུལ། །སངས་རྒྱས་སྒྲུབ་གཞི་རང་ལ་
མ་རྫོགས་ན། །སངས་རྒྱས་ཞིང་གཞན་རྩོལ་སྒྲུབ་ངལ་བ་ཅན། །སངས་མ་རྒྱས་་་
པའི་རྟགས་ངན་ཡིན་པ་འདྲ། །སངས་རྒྱས་གཞན་གོལ་བདག་འདྲ་སྙིང་རྗེས་་་་་
གནས། །རིག་པའི་ཡེ་ཤེས་ཀུན་ཤེས་ཀུན་རིག་མཆོག །རིག་གོ་སེམས་པའི་་་་་
འཛིན་ཆ་སྤུ་ཙམ་མེད། །རིག་གམ་མ་རིག་རྟོག་པའི་བསྲེ་བསླད་བྲལ། །རིག་་་་
གདངས་ཡེ་ཤེས་ཤར་ཆ་ནུབ་མེད་འདྲ། །འགྱུ་ཡང་རྩིས་གདབ་བྱས་ན་ཇེ་འཐུས་་་
འགྱུར། །འགྱུར་མེད་གནས་ཞེས་དགའ་ཡང་འཆིང་བའི་གཟེབ། །འགྱུ་རྟོག་རེ་་་
དོགས་གང་ཡང་མ་བྱས་ན། །འགྱུ་བྲལ་གཉུག་མའི་བཙན་ས་ཟིན་པ་འདྲ། །བདེ་
བའི་ཉམས་ཀྱང་རྫུན་པ་ནམ་མཁའི་འཇའ། །བདེ་བྲལ་སྡུག་བསྔལ་ཆུ་ཡི་རི་མོ་་་
འདྲ། །བདེ་ཞིང་གསལ་བའི་སྣང་བ་གཟུགས་བརྙན་བཞིན། །བདེ་རྩུབ་ཉམས་་
ལ་ཞེན་མེད་དགོས་པ་འདྲ། །ཆགས་སྡང་རྒྱལ་ཕམ་བྲག་ཆ་སྟོང་པའི་སྒྲ། །ཆགས་
སྲིད་བུད་མེད་སྲིད་གསུམ་འཁོར་བའི་རྒྱུ། །ཆགས་ཡུལ་སྒྱུ་མའི་སྣང་བར་ཞེན་པ་
ཆོད། །ཆགས་མེད་དོན་གྱི་རྣལ་འབྱོར་མཛད་ན་ལེགས། །གང་ཤར་རང་གྲོལ་་་་
• 291 •



ཀུན་བཟང་དགོངས་པ་སྐྱོངས། །གང་ལ་ཕྱིན་ཀྱང་སྣང་བ་ཡང་ཁྲོལ་ལེ། །གང་་་་
དང་འགྲོགས་ཀྱང་ཤེས་པ་དགའ་ཡ་ལེ། །གང་ལྟར་བསྡད་ཀྱང་འཁྲུལ་མེད་་་་་
མཛད་པར་ཞུ། །ཡང་གསང་འོད་གསལ་མྱུར་ལམ་མཆོག་གི་སྒོ། །ཡང་དག་ལྟ་་
བའི་ཕུ་ཐག་ཆོད་པ་ཡིས། །ཡེང་འཁྲུལ་མེད་པ་རྒྱ་ཡན་ལྷུག་པ་ཆེ། །ཡང་ཡང་་་་
སྤྱོད་ལམ་རྒྱུ་འབྲས་ཞིབ་པར་འཚལ། །རང་ལ་མི་ལྡན་གཏམ་སྒོ་མཐོ་བ་དང་། །
རང་འདོད་ཡིད་འཛིན་ང་རྒྱལ་ཆེ་བ་ཡི། །རང་འཁྲུལ་མནར་བའི་སྐྱེ་བོ་བློ་རྩལ་་
རྒོད། །རང་འདྲའི་གདམས་ངག་བྲི་བ་བཞད་མོའི་གནས། །ཨ་ཧོ། སྨོན་ལམ་གྱི་
འབྲེལ་བའི་ནོར་བུ་མཆོག །དགའ་སྤྲོ་ཡིས་མཚར་ཞུས་གཅིག་ཕུལ་ན། །དཔལ་
རི་དེ་པདྨའི་ཕ་ཁྱིམ་ནས། །དཔོན་སློབ་ཀྱི་ཚུལ་དུ་བསྟན་འགྲོའི་དོན། །རླབས་
ཆེན་རེ་འགྲུབ་པའི་སྨོན་འདུན་བཅས། །ལྷོ་ནུབ་ནས་ཤར་གྱི་ཕྱོགས་སུ་འདོངས། །
གསེར་ཞོལ་དུ་རྟེན་འབྲེལ་མཐུ་ལས་འཛོམས། །རང་ཉིད་ཀྱང་ཆོས་བརྒྱད་འདུ་་
འཛི་དང་། །ལེ་ལོ་སོགས་རྣམ་གཡེང་ཆེ་བ་དང་། །སྨན་འདོད་ཀྱི་གཏེར་ཆོས་་་
བཀོད་པ་མིན། །སྨོན་ལམ་གྱིས་བསྐུལ་བའི་རྒྱུ་མཐུན་དང་། །དཔའ་བོ་དང་་་་
མཁའ་འགྲོའི་བརྡ་ཐབས་སོགས། །རྩོལ་མེད་དུ་མ་བཀོད་ཐབས་མེད་ཞིག །ཡང་
ཡང་ལ་བྱུང་བའི་བཀོད་རེ་ཐལ། །ཆེ་བ་དང་གྲགས་པ་ཕར་ཟད་ཏེ། །ཟ་སེམས་
དང་བསླུ་སེམས་སྐྱོན་མ་ཞུགས། །མ་རིག་པའི་དམུས་ལོང་འགྲོ་བ་རྣམས། །མགོ་
སྐོར་ཀྱི་འདུན་མ་སྤུ་ཙམ་མེད། །ལྷ་གཅིག་ཁྱེད་མཛད་སྤྱོད་ཤིན་ཏུ་ལེགས།
འདོད་ཆུང་དང་ཆོག་ཤེས་ངོ་རེ་མཚར། །རྩེ་གཅིག་ཏུ་ལྷ་ཆོས་ལ་མོས་ནས། །
ཆོས་བརྒྱད་ལ་ཞེན་ལོག་ངོ་མཚར་ཆེ། །འོན་ཀྱང་ནི་འཁྲུལ་སྣང་འགྲོ་བ་རྣམས། །
ཚད་མེད་དེ་ལྕགས་ཀྱུས་འདོར་བ་ན། །སྐྱབས་དེ་ཚོས་བློ་གཏད་ལོག་པར་འགྱུར།།
• 292 •



1
་
བྱང་སེམས་ཀྱི་དམ་བཅའ་མི་ཉམས་སམ། །གདུལ་བྱ་རྣམས་ཐུགས་རྗེས་མ་་་་་
འདོར་ཞུ། །རང་ཉིད་ལ་གཞན་ཕན་དོན་གཉེར་བློ། །ཡོད་ཚུལ་དེ་སྨྲས་ན་བཞད་
མོའི་གནས། །མི་རྒན་གྱི་བསམ་བཟང་འདྲ་བ་དེས། །དཔའ་བོ་མཆོག་ཁྱེད་ལ་་་
ཡར་ཞུས་ཡིན། །གནས་ཚུལ་ལ་ཀ་དག་སྟོང་པ་ཉིད། །སྤྲོས་བྲལ་གྱི་གཤིས་ལུགས་
རྗེན་པ་ལས། །འཁོར་འདས་ཀྱི་ཆོས་རྣམས་ཀུན་ལ་ཡང་། །བདེན་གྲུབ་དེ་མེད་་
པ་ཙམ་ཞིག་གོ། །བཅས་བཅོས་དང་རྩིས་གདབ་མི་དགོས་པར། །གང་ཤར་ཀྱང་
རང་གྲོལ་རྗེན་པའི་གཤིས། །ནང་གསལ་གྱི་ཡེ་ཤེས་མ་རྨུག་པ། །གཏིང་གསལ་གྱི་
རིག་པ་མཐོང་བ་འདྲ། །ཁྱབ་བརྡལ་གཤིས་ཡུལ་མེད་རོལ་པ་ལ། །ཕན་གནོད་ཀྱི་
ཡུལ་ལས་འདས་མོད་ཀྱང་། །སྟོང་ཉིད་དང་སྙིང་རྗེ་ཟུང་འཇུག་གིས། །མ་རྟོག་
པའི་ཡུལ་ལ་རྒྱས་གདབ་ཤོར། །རང་རྩལ་གྱི་སྣང་བ་སྐད་ཅིག་མ། །དབྱིངས་ཉིད་
ལ་བསྡུ་བ་དང་མཉམ་པར། །ཕ་གཅིག་གི་ཞབས་དྲུང་ལ་འཁོད་པ། །དཀའ་ཆེན་
ཞིག་སྤྱོད་འདུག་ཨོས་དགོས་སྙམས། །ཆང་བརྒྱག་ཞིག་འཐུང་བའི་རྒད་པོ་སྤྲོ། །
ཆོས་བྱེད་ཁྱེད་དབེན་པའི་གནས་སུ་སྤྲོ། །ཉི་འོད་དང་བསིལ་འཛོམས་འབྱུང་་་་་
ཁམས་སྤྲོ། །ཆོས་བདག་མཆོག་དད་མོས་ལྡན་པའི་སྤྲོ། །སྤྲོ་ཆེན་གྱི་ངང་ནས་རྩེ་་
མཚར་ཞིག །ཕུལ་བ་ཡི་དགེ་མཚན་ལ་བརྟེན་ནས། །དག་དབྱིངས་སུ་ཚོམ་བུ་་་་
གཅིག་ཏུ་འཁོད། །རྟེན་འབྲེལ་གྱི་ཆེ་བ་དེ་ཙམ་ཞུ། །སྤྲུལ་སྐུ་པད་ནོར་ལ་་་་
གདམས་པའོ། །སརྦ་མངྒ་ལམ།
༈ ཨ་ཧོ། །ཚོགས་སྨོན་ལས་འཕྲོ་བཟང་པོའི་མཐུས་བསྐྱེད་པའི། །སྔགས་་
ཀྱི་རྣལ་འབྱོར་བདག་ལ་དགྱེས་པར་གསོན། །འདིར་སྣང་སྒྱུ་མའི་འཁྲུལ་འཁོར་་
གར་བསྒྱུར་ལ། །ཞེན་ཆགས་མ་བྱེད་རྨི་ལམ་ཡུལ་དང་མཚུངས། །དོན་མེད་འདུ་
L
-
-
--
• 293 •



འཛིའི་བྱ་བ་ལ་གཡེང་ན། །སྤྲེའུའི་གར་ལ་བརྩེ་བ་ཡི་ཆད་གནས། །འཇིག་རྟེན་་
ཆོས་བརྒྱད་ཡུལ་ལ་མགོ་མ་འཁོར། །བྱིས་པའི་རྩེ་འཇོར་བརྟེན་པ་ག་ཆད་གནས། །
དཀོར་ཁ་གྲོང་ཉུལ་ཧ་ཅིང་མ་རྒྱུག་ལས། །རང་བྱུང་ཉི་མ་སྤྲིན་གྱིས་བསྒྲིབ་འགྲོ་
ཐང་། །སྡང་ཞེན་འཁོར་བའི་གཤིས་ལ་མགོ་མ་འཁོར། །རོ་མཉམ་ཀུན་བཟང་་་་
དགོངས་པ་རྟོགས་མི་འགྱུར། །འབྱོར་ལྡན་ཕྱུག་པོའི་རྗེས་སུ་མ་འབྲང་བས། །
ཆོས་བྱེད་ཉི་མ་འདུ་ལོང་བྲེལ་གྱིས་བསླུ། །དགྲ་འདུལ་གཉེན་སྐྱོང་ཕམ་རྒྱལ་མ་་་
རྩོད་ལས། །ཕ་གཅིག་པདྨའི་ཐུགས་ཀྱིས་ཁྲེལ་ནས་འོང་། །ཡར་མར་བསྐ་་་་་
ཚོགས་མཆོད་བསྟོད་མ་ཆག་ལས། །དཔའ་བོ་མཁའ་འགྲོས་འཁུ་ལྡོག་སྟོན་ནས་་
འོང་། སྲུང་མ་ལས་ཀྱི་ཕོ་ཉར་བསྔགས་དགོས་ལས། །བར་ཆད་དགྲ་བོ་གར་སྡང་
ཆ་མེད་ཡིན། །བསགས་སྦྱང་སྤེལ་གསུམ་གནད་ལ་མ་བརྩོན་ན། །བསམ་པའི་་་
དོན་རྣམས་འགྲུབ་ལ་གེགས་མང་མཆིས། །དཔའ་བོ་མཁའ་འགྲོའི་ལུང་བཞིན་མ་
བརྟེན་ན། །འགྲོ་དོན་རྒྱུན་ཆད་ལྟུང་བ་ཕོག་ཐང་ངོ༌། །ངེས་མེད་གནས་སུ་་་
བརྟུལ་ཞུགས་མ་བརྩོན་ན། །གཞན་དོན་མི་འབྱུང་མདའ་ལྔའི་དབང་གྱུར་སྐད། །
འབྱོར་བའི་ཡུལ་ལ་ཆགས་པ་མ་བོར་ན། །བསླུ་བྲིད་བདུད་པོ་གར་ཡོད་ཆ་མེད་་
ཡིན། །སངས་རྒྱས་དགོངས་པའི་ཆོས་སྐུ་མ་བསྐྱང་ན། །གཞན་དོན་ཕར་ཟད་་་་
རང་དོན་འབྱུང་མི་སྲིད། །ཟབ་གཏེར་རྒྱ་མཚོར་བསྙེན་སྒྲུབ་མ་མཛད་ན། །སྐལ་
ལྡན་འདུ་བའི་དགའ་ཚལ་རྒྱས་མི་སྲིད། །ཁྱད་པར་ཡར་ལུང་ཕྱོགས་སུ་བརྟེན་་་
བཅས་ནས། །གུ་རུའི་གསང་ཕུག་རྣམ་གསུམ་མ་བརྟེན་ན། །ཚེ་དང་ཆོས་ལ་བར་
ཆད་གེགས་མང་མཆིས། །དེར་བརྟེན་རང་གི་ཟབ་གཏེར་བསྒྲུབ་ནུས་ན། །
བསྟན་འགྲོའི་དོན་འབྱུང་བར་ཆད་གཡུལ་ལས་རྒྱལ། །ཤར་ཕྱོགས་སྔགས་ཀྱི་འདུ་
• 294 •



་
：
.：.
... ་.
ས
，
1
རའི་ཉེ་ཕྱོགས་ཀྱི། །ཡང་ལྗོངས་འདུ་ཕུག་བསྙེན་བསྒྲུབ་ཚད་འཁྱོལ་ན། །རྟགས་
དང་རྟེན་འབྲེལ་ཕུན་སུམ་ཚོགས་པར་འགྱུར། །རྗེ་བཙུན་ཏཱ་རེའི་གསང་གི་རྫོང་
མཁར་བསྟེན། །གུ་རུ་པདྨ་སྲོག་དང་སྦྲེལ་ལ་སྒོམ། །ཡར་མར་ཚོགས་དང་མཆོད་
པ་རྒྱུན་མི་བཅད། །ལོ་བཞིན་རྡོ་རྗེ་འབར་བའི་རྫོང་མཁར་བརྟེན། །སྲུང་མ་དམ་
ཅན་རྒྱ་མཚོ་གནད་དུ་བསྣུན། །བསྟན་དགྲ་ཀླ་ཀློའི་སྟེང་དུ་འབོད་རྦད་བསད། །
ཁྱད་པར་གཤིན་རྗེ་ཀིང་གིང་དམར་པོ་ཡི། །བསྙེན་སྒྲུབ་ཚད་འཁྱོལ་རྟགས་དང་
“རྟེན་འབྲེལ་འབྱུང་། །ལེ་ལོ་འདུ་འཛིའི་བསླུ་བྲིད་ཁྱད་བསད་ནས། །ཡང་དག་་་་
སྙིང་པོའི་བརྟེན་སྒྲུབ་མ་འཆུག་རེམ། །འདོད་ཡོན་ཆོས་ཀྱི་མཛེས་སྡུག་ངོམ་་་་་
ནའང་། །འདོད་ཆུང་ཆོག་ཤེས་བརྟེན་ལ་མ་འཆུག་རེམ། །སྙན་ཅིང་གྲགས་པས་
ཀུན་འདུད་བྱེད་ནའང་། །ཆོས་བརྒྱད་འདུ་འཛི་བྱེད་ལ་མ་དགའ་རེམ། །ཟས་་་
ནོར་འདོད་རྒུའི་ཡོ་བྱད་སྤུང་ནའང་། །སེར་སྣས་མ་བཅིང་དཀོན་མཆོག་མཆོད་
ཐབས་རེམ། །སྨར་ཕྱོགས་རྡོ་སྟོད་ནོར་བུ་རྙེད་ནའང་། །བཅུ་གསུམ་བར་དུ་་་་
གསང་རྒྱ་བསྡམས་ཐབས་རེམ། །ལས་ལྡན་ཉེར་ལྔས་དམན་པའི་ཚུལ་བཟུང་ནས། །
འདུ་བར་འོང་ཚེ་ངོ་ཤེས་མཛད་པར་རེམ། །དྲན་ཚད་སྨྲ་རྒྱུ་མ་ཡིན་གཞན་གྱིས་་
བརྙིས། །རང་ཚུག་རང་གིས་འཛིན་ཐབས་མ་འཆུག་རེམ། །སྟོད་སྨད་ཀུན་ཏུ་་་
མདུར་ཟིང་བྱེད་པ་ན། །གཞན་གྱིས་བརྙེས་འོང་དེ་ལྟར་མ་མཛད་རེམ། །གཞན་
ཡང་རྒད་པོའི་ཚིག་འཆོལ་སྨྲ་བ་ལ། །ཟད་མཐའ་མེད་ཀྱང་མདོ་ཙམ་དེ་ལྟར་རོ། །
མ་བརྗེད་ཐུགས་ལ་ཟུང་ཤིག་སྙིང་གི་བུ། །སྟོབས་ལྡན་རྡོ་རྗེའི་བཞེད་པ་འགྲུབ་་་
གྱུར་ཅིག །དགེའོ། །ལེགས་སོ་སརྦ་མངྒ་ལམ།
༈ ཨ་ཧོ། མོས་གུས་ཅན་གྱི་བུ་མཆོག་ལགས། །འདི་སྣང་སྒྱུ་མའི་འཁྲུལ་་་
°
-
---
༈
• 295 •



འཁོར་ལ། །ཞེན་པ་ཆོད་ན་ངོ་མཚར་ཆེ། །འཁོར་བ་རྨི་ལམ་གར་བསྒྱུར་ལ། །མ་
ཞེན་འདོད་ཡོན་ཆོས་ཕྱོགས་གཏང་། །དྲན་ཚད་བློ་སྣས་དོན་མི་འགྲུབ། །གཏད་
ཆོག་གཅིག་པུ་དམ་ཆོས་ཡིན། །ཚོང་དང་གཡོ་རྒྱུའི་བྱ་བ་ཡིས། །འཇིག་རྟེན་ཕྱི་་
མའི་དོན་མི་འབྱུང་། །དྲིན་ཆེ་བ་ལ་སྐུག་མ་འཇོག །རང་གི་དམ་ཆོས་འགྲུབ་ན་
དགེ། །རྣམ་གཡེང་ལེ་ལོ་འདུ་འཛི་སྤོངས། །ཆོས་བརྒྱད་བྱ་བ་རང་སར་གཅོད། །
སྡེ་ཆེན་དཔོན་གྱི་ལས་ཀ་ཡིས། །ཕྱི་མའི་འགྲོ་ཆོས་འགྲུབ་རབ་མེད། །སངས་རྒྱས་
ཀུན་གྱི་དགོངས་པ་ནི། །ཡེ་ནས་འབྲལ་མེད་འགྲོགས་ན་ཡང་། །ད་སྔ་ཡན་ཆད་
ཆུད་ཟོས་སོང་། །ད་ནི་རང་རིག་རྒྱལ་པོའི་གདུང་། །ཡེ་ཤེས་ཆེན་པོས་མཆོད་་་་
བསྟོད་མཛོད། །མི་མེད་དབེན་པའི་བྲག་ཕུག་ན། །སྐྱིད་པའི་རོ་ཉལ་ཆོག་རབ་་་
ཡོད། །འདོད་ཡོན་མི་དགོས་ཞེན་ཆགས་བྲལ། །ཆགས་སྡང་རྒྱལ་ཕམ་རྩོད་ས་་་་
མེད། །སོ་ནམས་ལས་ཀའི་བྱ་བཞག་བྲལ། །འདུ་འཛི་རྣམ་གཡེང་བྱེད་ས་མེད། །
ཆགས་ཡུལ་འཁོར་བའི་ལྕགས་སྒྲོག་བྲལ། །སྡང་ཞེན་དགྲ་དང་ཉེར་འཚེ་དབེན། །
བསླུ་བྲིད་སྒྱུ་མའི་ལྟད་མོ་བྲལ། །དེས་ན་རང་ཚུག་ཟིན་གྱུར་ན། །སྤྲང་བན་་་་་
བདག་གི་ཞེ་བློ་བདེ། །འདུག་ཕུག་ཕྱི་མའི་དོན་ཆེན་འགྲུབ། །གཞན་གྱི་བྲག་ཆ་་
མི་ལེགས་ཀྱང་། །རང་དོན་ཆུད་ཟོས་མ་སོང་ངོ་། །གསེར་གླིང་ཕྱིན་པ་དོན་དང་
ལྡན། །ལྷ་མིའི་གཙུག་རྒྱན་གྱུར་རབ་ཡོད། །དེ་དུས་ངེད་རང་ཚོམ་བུ་ཀུན། །
སྐྱིད་པའི་ཉི་མ་གཅིག་ཆོག་ཡིན། །ཡིད་ཡེ་དག་རྔ་ཡབ་དཔལ་རི་ནས། །ཨོ་རྒྱན་
པདྨ་ཀཱ་ར་ཡིས། །འགྲོ་བའི་དཔལ་དུ་བདག་བསྐྲུན་ནས། །འཁོར་བ་སྤང་བའི་་་
ཞལ་ཏ་ལས། །ཆོས་བརྒྱད་འཛིན་པའི་ཁ་ཏ་མེད། །གཞན་སྣང་འཁོར་དང་སྡེ་བ་
སོས། །ལེགས་པའི་ལམ་དུ་ཁ་བསྐོར་ནས། །ང་ལ་བཀའ་བཀྱོན་ཆེ་ནའང་། །
• 296 •



ལྷག་བསམ་དག་པའི་དགའ་སྡུག་བྲལ། །གང་ཟག་རེ་རེ་གྲོལ་ཐུབ་ན། །བདག་་་
ལུས་སྣང་བ་དོན་དང་ལྡན། །ལས་འཕྲོས་བསྡུས་པ་ཁྱེད་ངོ་མཚར། །རྟ་ཤུལ་དང་
ནི་ལྕགས་ཁུང་གཉིས། །མི་རིགས་ཤིན་ཏུ་ངན་རྐྱེན་གྱིས། །ཆོས་གེགས་བདུད་ཀྱི་
བར་ཆད་ཆེ། །སྔགས་མ་ཞུགས་པ་དཀོན་དཀོན་ཡིན། །ཁྱེད་ནི་གསང་སྔགས་་་་
རིགས་ཅན་མིན། །ད་སྔོན་ཆོབ་ཆོབ་ཟང་ཟིང་ཡང་། །ཆོས་མགོ་ཐོན་པ་ངོ་་་་
མཚར་ཆེ། །ད་དུང་དེ་འདྲའི་རྗེས་མཐུད་ནས། །ཆོས་ཀྱི་སྒྲུབ་མཐའ་ཟིན་པར་་་་
རེམ། །བརྟུལ་ཞུགས་བྱ་བྲལ་མཛད་པར་ཞུ། །སློབ་བུ་དད་ལྡན་ཞེས་རྒྱམ་ལ། །
ཁ་མང་རྒད་པོ་ཀུན་ཉིས་སྨྲས། །དགེ་བས་དམ་ཆོས་འགྲུབ་གྱུར་ཅིག །
༈ ཨ་ཧོ། ན་ཚོད་དར་བའི་ལང་ཚོ་རྒས་པའི་ནོན། །འཇིག་རྟེན་འདི་སྣང་་
བྱ་བ་སྒྲུབ་མཐར་ཕྱིན། །གསེར་གླིང་ཕྱིན་ནས་དམ་ཆོས་ཅི་ཙམ་འགྲུབ། །སྟོང་་་
ལོག་ཡིན་ན་ངོ་མཚར་མི་ཆེ་ལགས། །དཔལ་མགོན་བླ་མའི་ཞལ་གསུང་རྡོ་རྗེའི་སྒྲ། །
ཉམས་སུ་མྱོང་བའི་ཡོན་ཏན་ཅི་ཙམ་རྒྱས། །དད་མོས་ཆེ་ལུགས་མཐོང་ན་ངོ་་་་
མཚར་ཆེ། །མེད་ཚུལ་ཁ་ནས་བཤད་ཚེ་སྙིང་ཁྲག་ཕུད། །ཕ་ཅིག་རྡོ་རྗེ་འཆང་གི་
བསིལ་འོག་དུ། །གནས་ཚད་རྒྱུད་ལ་ཐར་པའི་ས་བོན་ཐེབས། །ཁྱེད་ཀྱང་ཐུགས་
རྗེ་ལྕགས་ཀྱུས་རབ་ཟིན་ནས། །འཕོས་མ་ཐག་པར་ལམ་སྣ་ཨེ་མི་འདྲེན། །སྔར་་
མེད་གསལ་བའི་ཞལ་གདམས་ང་ལ་མེད། །སྨན་གཅིག་སྟེར་བའི་ཉམས་ལེན་་་་་
སྐྱོང་དགོས་ལས། །གསལ་བའི་ཆོས་ཀྱིས་ད་ནི་གྲོལ་ཚེ་མེད། །འདིར་སྣང་ཞེན་་་་
པའི་གདུང་ཐག་མ་བཅད་ན། །གཉེན་དང་ཉེ་འབྲེལ་སྐྱོང་ཁོམ་ཆེན་པོ་མེད། །
འདོད་ཡོན་སྒྱུ་མར་ཞེན་པ་མ་ལོག་ན། །འཁོར་བའི་འདམ་ལས་མདོག་ངན་སྟོན་
ཉེན་གདའ། །སྐད་ཅིག་རྨི་ལམ་ལྟ་བུའི་ཚེ་མཇུག་འདིར། །ཡང་དག་སྙིང་པོ་་་་
• 297.



ལོངས་ཤིག་ལྷ་རྒྱས་ལགས། །སྤྲུལ་མིང་ཙམ་འཛིན་ནུས་ལྡན་རྡོ་རྗེས་ཕུལ། །
༈ ཨ་ཧོ། དད་དམ་ལྡན་པའི་སློབ་བུ་གསོན། །རྒད་པོའི་དྲང་གཏམ་ལབ་
ཀྱི་ཡོད། །ཙ་ཚུབ་ཞེ་སྡང་བློ་སྣ་སྤོངས། །དགའ་སྡུག་སྤོས་རྒྱུའི་རི་མོ་ཆོད། །
ཆགས་སྡང་རེ་དོགས་མདུད་པ་བོར། གང་བསྡད་སྣང་བ་ཡངས་མོ་དགོས། །
གང་འགྲོགས་ཤེས་པ་དགའ་འཛུམ་བརྟེན། །ཚུལ་སྤྱོད་རྣལ་འབྱོར་ཞིག་པོ་ལྟར། །
རྒྱུད་ནི་ཤིན་ཏུ་གྱོང་བ་འདྲ། །ད་ནས་གཉེན་པོའི་འབུར་འཇོམས་རེམ། །དབེན་
གནས་རི་ཁྲོད་འགྲིམ་འདོད་ཀྱི། །སྤྲིན་བར་ཉི་མ་ཤར་ན་ཡང་། །ནམ་ཕུག་མི་་་
ཐུབ་ཡལ་ནས་འགྲོ། །དེ་ཕྱིར་དྲན་དང་ཤེས་བཞིན་གྱིས། །རང་རྒྱུད་ཐུལ་ལ་་་་་
བཟོད་པ་བརྟེན། །ཆོས་ཀྱི་ཉིང་ཁུ་མ་ཟག་ཅིག །མི་མཐུན་དགའ་སྡུག་ཐམས་་་
ཅད་དོར། །བྱམས་དང་སྙིང་རྗེ་རྟག་ཏུ་བརྟེན། །བླ་མར་མོས་གུས་འབྲལ་མེད་་་་
གལ། །མཆེད་ལ་བརྩེ་གདུང་དག་སྣང་བསྐྱེད། །འགྲོ་དྲུག་ཕ་མར་སྙིང་རྗེ་བསྒོམ།།
འདུས་བྱས་མི་རྟག་མཚང་རིག་གལ། །འཁོར་བའི་གནས་ལས་རྒྱལ་ཐབས་རེམ། །
གདམས་ངག་ཆུད་ཟོས་མ་བྱེད་ལགས། །ངོ་སྤྲད་མན་ངག་གནད་ཀྱིས་སྐྱོངས། །
དལ་འབྱོར་མི་ལུས་དོན་དང་ལྡན། །ཁྱད་པར་སོ་ཐར་མཛེས་པ་ཡི། །མེ་ཏོག་་་་
འོད་མདངས་མ་ཡལ་བར། །འདུལ་ཁྲིམས་དག་ལ་གཟབ་པར་མཛོད། །བྱང་་་་
སེམས་བསླབ་པའི་མེ་ལོང་དེ། །ཆགས་སྡང་གཡའ་ཡིས་མ་བསླད་པར། །བཏང་
སྙོམས་སྙིང་རྗེས་གྲུ་ཆེན་བརྟེན། །འགྲོ་བའི་དོན་ལ་བརྩོན་པར་རེམ། །གསང་་་་
སྔགས་དམ་ཚིག་སེམས་ཀྱིས་བསྲུང་། །ལུས་ཀྱི་ཆོལ་རྙོགས་དགོས་རབ་མེད། །
དམ་ཚིག་མེད་པའི་རྣལ་འབྱོར་བ། །ངེད་ཚོའི་ཕྱོགས་ན་དེ་འདྲ་མེད། །རྒད་པོའི་
ཁ་ལ་ཉན་བསམ་ན། །དྲིན་པོ་ཆེ་རྣམས་བརྩེ་བས་སྐྱོངས། །སྡིག་ཟས་གྲོང་ཆོག་་
• 298 •



ཡེ་མ་བྱོན། །འདུ་འཛི་རྣམ་གཡེང་ཡེ་མ་སྒྲུབས། །དོན་མེད་ཁང་ལི་ཡེ་མ་བསྲེགས།།
འཆི་བདག་བདུད་པོ་ཐོན་ཉིན་ལ། །འགྱོད་པ་འབྱུང་བའི་དུས་ཞིག་མཆིས། །ཅི་
བྱར་ཟད་དོ་འཕྱི་ནས་སོང་། །མ་བརྗེད་སྙིང་གི་དཀྱིལ་དུ་འཆོང་། །སློབ་བུ་བདེ་
བའི་རྡོ་རྗེ་ལ། །ཁ་ངན་རྒད་པོ་ཀུན་ཉིས་སྨྲས། །
༈ ཨ་ཧོ། ཡུལ་དྲུག་དགའ་བའི་ཐང་ཆེན་ན། །ངང་མོའི་གཤོག་འགྱུར་ཡ་
ལ་ལ། །འདོད་ཡོན་འོད་མཚོ་དཀར་པོ་ལ། །དགའ་སྡུག་སྣང་བའི་རི་མོ་མངོན། །
འོན་ཀྱང་འགབ་འདྲེའི་ཁྭ་ཏ་ཞིག །རྒྱུ་ནས་ཁ་ལག་བརྒྱལ་ངོ་སྣང་། །རང་རྒྱུད་་
རང་གིས་མ་ཐུལ་ན། །གཞན་གྱིས་ཧ་བགད་བྱེད་ཀྱང་སྲིད། །སོ་ཐར་མཛེས་པའི་
ལང་ཚོ་ཡིས། །གེ་སར་འོད་མདངས་ལྡན་ལུགས་ལ། །བལྟས་ན་རྒད་པོའི་རྒས་་་
གཉེར་སང་། །འོན་ཀྱང་མཚང་ངན་ཡོད་ལུགས་ལ། །དཔྱད་ན་ཁྲོ་གཉེར་ངོ་ཟོམ་
ཤོར། །ད་ནས་རང་ཚུགས་འཛིན་བྱས་ཏེ། །སྙིང་པོ་ཆོས་ཀྱི་སྒྲུབ་མཐའ་སྐྱོང་། །
དབེན་པའི་གནས་སུ་བརྟེན་ན་ལེགས། །གསོ་རྒྱུ་ཉེ་འཁོར་ཁྱེད་ལ་མེད། །འདོད་
ཡོན་ལོངས་སྤྱོད་ཁྱེད་ལ་མེད། །དགྲ་འདུལ་གཉེན་སྐྱོང་ཁྱེད་ལ་མེད། །ཐམ་ཐུམ་
ངང་ལ་དུས་མ་འདའ། །ཟབ་ཟོབ་ཆེན་པོའི་ངང་མ་འཁྲུལ། །ལེ་ལོ་ཕྱི་བཤོལ་་་་
འཁྲུལ་བ་སྤོངས། །དམ་ཆོས་འགྲུབ་ན་ངོ་མཚར་ཆེ། །ལོག་ལམ་བདུད་ཀྱི་དབང་
མ་གཏོང་། །དོན་དང་ལྡན་ན་ཞལ་གདམས་ཡིན། །དཔེ་ནང་ལུས་ན་ཡིག་གྱོང་་
ངོ༌། །སེམས་ལ་ཟུང་ཤིག་རིག་འདུས་པ། །ཁ་ངན་ནུས་ལྡན་རྡོ་རྗེ་སྨྲས། །
༈ ཨ་ཧོ། སྔོན་སྨོན་ལས་འཕྲོ་ལྡན་པ་ཡི། །རྣལ་འབྱོར་ཡེ་ཤེས་རྒྱ་མཚོ་་་་
ལགས། །དམ་ཆོས་སྙིང་གི་ཉི་མ་བརྟེན། །གདམས་ངག་བདུད་རྩིའི་ཟབ་བཅུད་
འཐུང་། །སྤྲོ་ཆེན་བསྐྱེད་ལ་དག་སྣང་སྦྱོངས། །གཉུག་མའི་ཆོས་སྐུ་རྟོགས་པ་དེ། །
་
• 299 •



རྩོལ་མེད་སྒོམ་པའི་མཆོད་བསྟོད་རེམ། །དྲི་མེད་པདྨ་དཀར་པོ་ལ། །བརྟེན་ནས་
ཚོགས་བསགས་སྒྲིབ་སྦྱང་གནད། །འདུ་འཛི་ལེ་ལོ་མ་བྱེད་པར། །སྐྱིད་པའི་རོ་་་
ཉལ་བྱེད་ལ་རེམ། །བཟའ་བཏུང་ཚོགས་འཁོར་སྟོན་མོ་ཡིས། །རང་ལུས་རྒྱལ་བ་
ཞི་ཁྲོ་མཆོད། །ཡར་མར་ཚོགས་དང་བསྐང་གསོལ་འབད། །སེར་སྣ་བྲལ་བའི་་་་
ཆོས་ཕྱོགས་སུ། །ཅི་འབྱོར་གཏང་ཐབས་མ་འཆུག་རེམ། །ལུས་པོ་དབེན་ཆུག་་་་
རང་སེམས་ཐུལ། །འཆི་དུས་བློ་ལྷག་མེད་པ་ན། །གདམས་ངག་ཆུད་ཟོས་མ་སོང་
ངོ་། །དལ་འབྱོར་རིན་ཆེན་དོན་དང་ལྡན། །དཔའ་བོ་ཆེན་པོའི་རྗེས་ཟིན་ནས། །
གེ་སར་འོད་མདངས་ཤམ་བྷ་ལར། །ཐིགས་པ་ཚར་གཅིག་སྨིན་སྣང་ཤར། །
གདམས་ངག་སེམས་ལ་འཛིན་པར་ཞུ། །ནུས་ལྡན་རྡོ་རྗེས་བྲིས་པའོ།།
༈ ཨ་ཧོ། ཁ་ཏ་དོན་མེད་སྐད་ཆ་ལ། །བཤད་ན་ཟད་པའི་མཐའ་དང་བྲལ། །
འོན་ཀྱང་ཚིག་གསུམ་ལབ་རྒྱུ་ཡོད། །ད་སྔ་ཆོས་ཚུལ་ཟིན་པ་དེ། །དྲིན་ཆེན་ཕ་་་
མའི་དྲིན་མ་ཡིན། །དཔལ་ལྡན་བླ་མའི་ཐུགས་རྗེ་དང་། །གྲོགས་མཆོག་འགའ་་་
རེའི་དྲིན་ལས་ཡིན། །ཆོས་སྒྲུབ་མཐུན་རྐྱེན་སྤེལ་བ་ཡི། །དོན་མེད་བསམ་བཟང་
རྣལ་འབྱོར་བ། །ཡེ་ཤེས་རྒྱ་མཚོར་བརྩེ་སེམས་ཀྱིས། །འཇམ་པའི་ཞབས་ཐོག་རྩི་
བཀུར་རེམ། །མི་རྒྱུད་ཆོ་རིགས་ངན་རྐྱེན་གྱིས། །ཞེ་སྡང་འཁྲོ་ཁ་ཚ་རབ་ཡོད། །
དེ་འདྲ་ཆོས་ཀྱི་ཕྱོགས་ན་མེད། །དེས་ན་རང་སེམས་འདུལ་ཐབས་རེམ། །ཆགས་
སྡང་རྒྱལ་ཕམ་ཡེ་མ་རྩོད། །འཕྱོང་རྒྱུག་བྲོ་གར་ཡེ་མ་འཁྲབ། །དཀོར་ཁ་བྱོན་་་་
ནས་འཐབ་རྩོད་སྤོང་། །རྐུ་ཇག་ཁྲམ་པའི་རིགས་མ་བྱེད། །བསླུ་བྱེད་བུད་མེད་་
ལ་མ་དགའ། །འདོད་ཡོན་སྒྱུ་མར་ཞེན་འཛིན་ཆོད། །ལྷ་དང་བླ་མར་མོས་གུས་
བསྐྱེད། །མ་དག་འཁོར་བའི་གཡུལ་ངོ་ལས། །རྒྱལ་བའི་ཐབས་ལ་ཅི་ནུས་རེམ། །
• 300 •



གཅིག་པུ་རི་ཁྲོད་ཟིན་ན་དགེ། །མཐར་མ་ཐོན་ན་འཕྱི་བཞད་གནས། །དེ་ཕྱིར་་
སེམས་ལ་བརྟགས་དཔྱད་རེམ། །གདམས་ངག་ཆུད་ཟོས་མ་བྱེད་པར། །བསྒོ་བ་
བཞིན་དུ་སྙིང་པོ་ལོངས། །དོན་ལྡན་ཆོས་ཀྱི་གཟུགས་ཐོག་ནས། །འཆི་བར་ནུས་
ན་ངས་བློ་བདེ། །དལ་འབྱོར་རིན་ཆེན་གྲུ་བོ་རྙེད། །ཁྱོད་ཀྱང་མི་ལུས་དོན་དང་
ལྡན། །དེ་ལྟར་ཟུངས་ཤིག་སྙིང་གི་བུ། །སློབ་བུ་པདྨ་ཀུན་བཟང་ལ། །ནུས་ལྡན་
རྡོ་རྗེས་ཕབ་པའོ། །
༈ ཨ་ཧོ། མོས་ལྡན་སྙིང་གི་སློབ་བུ་ལགས། །རྒད་པོའི་ངག་ལ་དམ་་་་་
གཅིག་ཉོན། །མ་མྱོས་བཞིན་དུ་འུར་མ་ལང་། །མ་འཁྲུལ་བཞིན་དུ་གཏམ་མ་་་
མང་། །མ་རབ་སེར་སྣའི་མདུད་པ་བོར། །མ་དད་ལོག་ལྟ་སྤང་བར་མཛོད། །
རང་མཐོ་ང་རྒྱལ་མ་ཆེ་བར། །རང་གིས་རང་འདུལ་དམན་ས་ཟུང་། །རང་རིག་
ངོ་བོ་བླ་མ་ལ། །རང་བྱུང་དད་པ་མོས་གུས་བསྐྱེད། །ཀུན་རྟོག་འཁོར་བའི་་་
གཞི་རྩ་ཆོད། །ཀུན་སྣང་ཆོས་ལ་ཞེན་པ་བོར། །ཀུན་བཟང་དགོངས་པ་སྐྱོང་་་
ནུས་ན། །ཀུན་མ་དགའ་ཡང་ཞེ་བློ་བདེ། །ཁ་སེམས་མི་མཐུན་མི་དག་ལ། །ཁ་
ཏ་སྙིང་ནས་བྱེད་མི་དཀོན། །ཁ་རོག་སྡོད་ལ་བློ་སེམས་ཐུལ། །ཁ་ངོ་དཀོན་་་་་
མཆོག་གསུམ་ལ་འཁོར། །ཅ་ཅོའི་གཏམ་ཉོབ་རང་སར་སྐྱུར། །ཇ་ནས་ནོར་ལ་་་
གཅེས་སྤྲས་སྤོངས། །ཅུ་གང་ལྟ་བུའི་སྨན་གཅིག་པུ། །ཅི་ནུས་སྙིང་པོའི་ཉམས་་་
ལེན་བརྟེན། །སུག་སུག་གོས་ནི་བྱ་བྲལ་བ། །ཚབས་ཚུབས་ནང་ནི་ཉོན་མོངས་པ། །
ཆོལ་ཆོལ་གཏམ་ནི་རྣལ་འབྱོར་བ། །འུར་འུར་བྱིས་པ་དང་འདྲ་བའི། །རང་སློབ་
དྷརྨཱའི་མིང་ཅན་པ། །ད་ནི་བློ་སྣ་ནང་དུ་སྐོར། །འདུན་ཕུག་ཕྱི་མ་དོན་དུ་གཉེར།།
སྙིང་པོའི་ཉམས་ལེན་གནད་དུ་འཁྱོལ། །འབྲས་མེད་འཁོར་བའི་ཆོས་རྣམས་དོར། །
• 301 •



ན
，
ཆགས་སྡང་རྒྱལ་ཕམ་ཡེ་མ་རྩོད། །ཕྱི་མའི་འགྲོ་ཆས་འགྲུབ་ཐབས་རེམ། །བགོ་་་
བའི་གཏམ་བཞིན་ཁྱོད་ལྡན་ན། །རྒད་པོ་བདག་གི་བློ་སེམས་བདེ། །གཞོན་ནུ་
ཁྱེད་ཀྱིས་དོན་ཡང་འགྲུབ། །སྐྱིད་པ་དེ་ཚོ་ངོ་མཚར་ཆེ། །ཞེས་སློབ་བུ་ཆོས་་་་་
འགྲུབ་ལ་གདམས་པའོ། །
༈ ཨ་ཧོ། གོ་ས་མཐོ་ཡང་རང་རྒྱུད་མ་ཐུལ་ན། །རང་གིས་རང་ཉིད་འཆིང་
ལ་ཅི་ཆ་ཡོད། །ཆོས་བརྒྱུད་ཆེ་ཡང་དམན་ས་མ་བརྐྱང་ན། །ཕྱི་མའི་གནས་སུ་་་
བྱོན་དུས་འོ་བརྒྱལ་ཆེ། །ཆོས་བྱེད་སེམས་ཀྱང་ཆགས་སྡང་རྩོད་ཆེ་ན། །འུག་རྒན་
ཉིན་བུད་བཞིན་དུ་ཀུན་གྱིས་སྟང་། །འདུ་འཚོགས་ལྟད་མོར་སྒྱུ་མའི་མ་བརྔན་ན། །
ཕྱོགས་རྣམས་ཀུན་ནས་ཐལ་རྡེབ་འཕེན་ལ་ཉེ། །སེམས་ཀྱི་བ་དན་རླུང་གིས་་་་་
བསྐྱོད་ཆེ་ན། །ཕྱི་ནང་བར་མེད་ཟང་ཐལ་རེད་ཟེར་སྨོད། །ཚོང་དང་སྐོར་ཁའི་་
ལས་ལ་མ་མཁས་ན། །ཀུན་གྱི་ཟོབ་ཟེར་མགོ་བསྐོར་བྱེད་ལ་འཚོགས། །དགེ་མེད་
སྡིག་མེད་གཞན་མགོ་བསྐོར་ཆེ་ན། །ཕྱི་མར་དབུལ་བའི་རྣམ་སྨིན་ཨེ་སྡང་སྙམས། །
ད་ནི་ཙབ་ཙུབ་བློ་སྣ་ཐམས་ཅད་ཀུན། །ཆེ་བཞག་ཆུང་བསྐྱུར་རང་མགོ་ཐོན་་་་་
ཐབས་ཀྱིས། །ཨ་ཁུ་འཆི་བདག་བདུད་པོ་ཐོན་ཉིན་ལ། །མི་འཇིགས་པ་ཡི་དཔའ་
གདེངས་མེད་གྱུར་ན། །འཕྲ་ཤད་བྱེད་བཞིན་གདོང་བ་མཆི་མས་བཀང་། །
གཅེར་བུ་ལག་སྟོང་མཆན་བཅུག་ཕྱི་མར་འགྲོ། །ལས་བྱེད་གཤིན་རྗེའི་ཕོ་ཉས་ང་
རོ་སྒྲོགས། །འཇིགས་པ་ཆེན་པོ་དེ་ཡི་སྐབས་ན་ཡོད། །འགྱོད་པ་ཆེ་ཡང་ཅི་བྱ་
ཟད་ནས་སོང་། །དེ་ཕྱིར་རང་དབང་རང་ལ་ཡོད་དུས་འདིར། །རྣམ་དག་འཆི་
ཆོས་གཤའ་མ་འགྲུབ་ཐབས་རེམ། །མ་ཐོབ་མ་ཐོབ་མཁས་ཆེན་གཉེར་བ་ལགས། །
སྙིང་པོ་ལོན་དགོས་དབང་ལྡན་མ་འཆུག་རེམ། །མི་ལྡན་ནེ་ཙོའི་ཁ་ཡིས་ཆོས་་་་
• 302 •



བཤད་འདི། །སྨྱོ་ནག་རྒད་པོ་ཀུན་བཟང་ཉི་མས་ཕུལ། །
༈ ཨ་ཧོ། བསྐྱེད་རྫོགས་ཀྱི་ཉམས་ལེན་ལ་སྤྱོད་པའི། །ལས་སྨོན་དང་ལྡན་་་་
པའི་སྐྱེས་བུ་མཆོག །མོས་གུས་ཀྱི་ཉི་མ་རབ་རྒྱས་པའི། །སློབ་བུ་རྣམས་དད་སྤྲོས་
ཚུར་གསོན་དང་། །འཇིག་རྟེན་པའི་འདུ་འཛི་སྙིང་པོ་མེད། །རྨི་ལམ་དང་འདྲ་་
བའི་ཆོས་དེ་སྤོངས། །ཆགས་སྡང་ནི་འཁོར་བའི་གཏིང་རྡོའི་རྒྱུ། །ཕན་པ་ཡང་སྤུ་
ཙམ་མི་འབྱུང་བའི། །རང་རྒྱུད་དེ་ཆུད་ཟོས་མ་བྱེད་ཅིག །བཀའ་གཏེར་གྱི་ཆོས་
ལ་ཕྱོགས་རིས་དང་། །སྤང་བླང་གི་བསལ་བཞག་མ་མཛད་ལགས། །སྒོམ་པ་དང་
ཉམས་ལེན་ཆེ་འདོད་ཀྱང་། །ཉོན་མོངས་པའི་དགྲ་ལ་འཕྲད་དུས་ལྟོས། །ཐ་མལ་
དང་འདྲ་ན་གནད་མ་ཐེངས། །བདེན་མེད་དུ་གཞིག་ན་རྣལ་འབྱོར་ལེགས། །
གཞན་སྐྱོན་ནི་ཕར་ལ་བརྟག་མ་མཁས། །རང་སྐྱོན་རྣམས་ངོས་ཟིན་བྱུང་ན་དགེ། །
གང་སྣང་ལ་དག་པ་རབ་འབྱམས་སྒོམས། །ཡེང་མེད་དུ་སྒྲུབ་པའི་སྙིང་པོ་ལོངས། །
གང་ཤར་ལ་འཕྲོ་འདོད་རྩིས་གདབ་སྤོངས། །སུ་འགྲོགས་ཀྱང་བྱམས་བརྩེ་ཁོ་་་
ནས་སྐྱོངས། །རྣམ་གཡེང་དང་ལེ་ལོའི་དགྲ་བོ་སོད། །བརྩོན་འགྲུས་ཀྱི་རྟ་ཞོན་་་་
སྙིང་རུས་བསྐྱེད། །ཁྱིམ་སྟོང་དུ་སྡོད་ཀྱང་མགོ་མ་བསྐོར། །ཐུན་གསེང་ལ་བྱ་་་་
བཞག་ལག་མ་མང་། །རྗེས་ཐོབ་ཏུ་ཁྱི་བཞིན་གྲོང་མ་ཉུལ། །ཁ་བགད་དེ་འུར་་་་
ཟིང་སྐད་མ་མཐོ། །མཆེད་ལྕམ་ལ་ཚིག་ངན་མཚོན་མ་འདེབས། །བླ་མར་ཡང་་་་
ལོག་ལྟའི་སྐྱོན་མ་བརྗོད། །ཁ་འབྱམས་ཀྱི་སྟོང་སྐད་དཔངས་མ་མཐོ། །དགེ་སྡིག་
ཀྱང་ཕྲ་མོའི་འཇུག་ལྡོག་རེམ། །དལ་འབྱོར་ཀྱི་མི་ལུས་ཆུད་མ་གསན། །མི་རྟག་་
ལ་རྟག་སྙམ་ལས་མ་མང་། །དམ་ཚིག་དང་སྡོམ་པ་སྲོག་ལྟར་ཟུང་། །ངེས་མེད་ཀྱི་
རི་ལ་ཆོས་ཚུགས་སྐྱོངས། །དཀར་ནག་དེ་དཀོར་ལ་མ་ཞེན་ལགས། །དགེ་འདུན་
• 303 •



-
པའི་ཐུགས་ལ་མཁོན་མ་འདེབས། །དྲང་ཚུལ་དང་བྱམས་པ་སྙིང་རྗེ་སྒོམས། །རྨི་
ལམ་ཙམ་འདི་རུ་སྐྱིད་སྐྱིད་མཛོད། །ཐང་ཅིག་མ་འདི་ལ་བདེ་བདེ་མཛོད། །སྐད་
ཅིག་ཙམ་འདི་དུས་དགའ་དགའ་མཛོད། །གཟའ་མཁོན་དང་འཁྲུག་པ་མ་བྱེད་་་
ཅིག །བདེ་སྐྱིད་ཀྱི་ངང་ལ་རོ་ཉལ་མཛོད། །པཎ་གྲོལ་སོགས་ཀུན་གྱི་ཐུགས་ལ་་་
ཞོག །སྤྲུལ་མིང་འཛིན་ཀུན་ཉིས་གདམས་པའོ། །སརྦ་མངྒ་ལམ།
༈ དད་ལྡན་ཀྱི་སློབ་བུ་ཚེ་སྟོབས་ཁྱེད་གསོན་དང་། །གདམས་ངག་ཞེས་ཕན་
པའི་ཞལ་ཏ་ནི་མི་ཤེས། །འཁྲུལ་འབྱམས་ལ་སོང་བ་མདོ་མེད་ཀྱི་ལོ་རྒྱུས། །རྒད་
པོ་ངས་མྱོང་བ་ཅུང་ཟད་ཞིག་ཞུ་ན། །འདིར་སྣང་གི་བྱ་བ་འདོད་ཡོན་གྱི་བཀོད་
པ། །སྤང་སྔོན་གྱི་ཚལ་དེའི་མེ་ཏོག་དང་འདྲ་ཡང་། །རྟག་བརྟན་ནི་མ་མཆིས་རྨི་
ལམ་དང་འདྲ་མཚུངས། །བདེན་མེད་ཀྱི་མཚང་རིག་ཞེན་འཛིན་དེ་ཆོད་ན། །བློ་
བདེ་ཡི་འདུན་མ་ཤོངས་ཡངས་ཞིག་རེད་ན། །འཁྲུལ་འབྱམས་ཀྱི་རྩ་བ་བདག་་་་
འཛིན་གྱི་མདུད་པ། །ཐོག་མེད་ནས་གཅེས་པར་བསྡམ་བསྡམ་ཀྱང་བཅིང་བཅིང་།།
ཡོད་མེད་ཀྱི་མཚང་བཙལ་རྫུན་རྔ་དེ་བུད་སོང་། །ཡེ་སྟོང་གི་གནད་རིག་མདུད་་
པ་དེ་རང་ཞིག །སེམས་བདེ་ཡིས་ཉལ་ཆོག་སྐྱིད་པ་ཞིག་རེད་ན། །ཐོས་ཚོགས་ཀྱི་
གཡེང་བའི་མཐའ་རྒྱ་ནི་མི་ཆོད། །བློས་འཇོག་གི་སེམས་སྦྱོངས་དེ་ག་ཡང་གུད་་་་
ཆུང་། །སྟོང་ལྟ་ནི་ཧད་པོའི་རྒྱུ་འབྲས་ཡང་ཁྱད་གསོད། །དྲང་དོན་གྱི་རེ་བའི་་་
འབྲས་སྨོན་ནི་ཐག་རིང་། །ནེ་ཙོའི་ཁས་ཆོས་བཤད་ཕྱི་ལྟ་ཞིག་འདྲ་སྙམ། །
སེམས་ཀྱི་བློ་ཡིས་སངས་རྒྱས་ཀྱི་དགོངས་པ། །དཔོག་འདོད་པའི་ཤུ་ག་ལྕེ་གཉིས་
མཁན་ཉམ་ཐག །དེ་འདྲ་ཡི་རྗེས་འཇུག་མེད་མོད་ཞིག་རེད་ན། །ངེད་རང་ཚོའི་
ལུགས་སྲོལ་པད་འབྱུང་གི་ཕྱག་བཞེས། ལྟ་བ་ཡི་བཞུགས་ཚུལ་མཐའ་བརྒྱད་དང་
--
• 304 •



བྲལ་སོང་། །སྟོང་རྐྱང་རེ་མ་ཡིན་སྐུ་གསུམ་ཡང་རྫོགས་འདུག །དབྱིངས་ཡེ་་་་
གཉིས་ཟུང་འཇུག་མཐའ་དབུས་དང་བྲལ་བའི། །གཉུག་མ་ཡི་ཆོས་སྐུའི་དགོངས་
དོན་དེ་རྟོགས་ཚེ། །འཛིན་སྟངས་ཀྱི་རྩལ་སྦྱངས་རང་དག་ཞིག་རེད་ན། །བསྒོམ་
འདོད་ཀྱི་སྤུ་རིས་ཟུར་ཙམ་ཡང་མི་སྤྲོས། །དུས་གསུམ་གྱི་རྟོག་པར་དཔྱོད་ཆ་རང་
མ་ཞུག །ཐ་མལ་གྱི་ཤེས་པ་ཟང་ཐལ་བའི་རང་བཞིན། །གཅེར་མཐོང་ནས་ངང་
བཞག་རྒྱུ་ཡན་གྱི་རོལ་པ། །འདི་ཡིན་དང་འདི་མིན་བློ་རྟོག་གི་མ་བསླད། །
མངོན་ལྐོག་དང་གནས་འགྱུའི་ཤན་འབྱེད་ཀྱི་སྒྲོགས་གྲོལ། །ཚོགས་དྲུག་གི་ཤར་་
ཆ་ནུབ་པའང་མ་ཡིན། །ནང་གསལ་གྱི་རིག་པ་ཐུམ་ལ་ནི་མ་རྨུག །དེར་འཛིན་་
གྱི་རྟོག་པའི་དཔྱོད་ཆ་ནི་ག་ལ། །སེམས་རྟོག་གི་འཛིན་པའི་སྙེམ་ཡུལ་ལས་གྲོལ་་
ཟིན། །སྔར་བྱོན་གྱི་བརྒྱུད་པའི་དེ་འདྲ་ཞིག་གསུངས་པའི། །བསླུ་བྲིད་ཞིག་ཨོས་
དགོས་པད་འབྱུང་གི་བཀའ་ཡིན། །ལོག་ལྟ་མཁན་རྟོག་གེའི་སྙིང་ལ་ནི་འཛེར་་་་
ཡང་། །ཕ་ཅིག་དེ་བདུད་འཇོམས་གླིང་པ་ཡི་དགོངས་པ། །དཔའ་བོ་དང་མཁའ་
འགྲོའི་ཞལ་རླངས་ཡ་རྫོགས་པས། །ཐེག་མཆོག་འདིར་ཞུགས་པས་སྤྲང་བན་ང་་
བློ་བདེ། །བུ་ཁྱོད་ཀྱང་དེ་ལྟར་སྤྱོད་ན་ནི་ལེགས་སྙམ། །གཞན་དག་གི་སྨོད་ཀྱང་
བློ་བདེ་ཞིག་རེད་ན། །འབད་མེད་དུ་སྟོང་ཉིད་སྙིང་རྗེ་དེ་རྒྱས་ཤིང་། །ཕྱོགས་་་་
མེད་ལ་དད་པ་དག་སྣང་རང་ཤར་ལ། །ཟག་མེད་ཀྱི་དགེ་ལ་ཤུགས་འབྱུང་་་་་
སྦྱོར་ནས། །མཉམ་རྗེ་རང་ཟུང་འཇུག་གདེངས་ཚད་དང་ལྡན་ཅིང་། །གོལ་ཤོར་
དང་ནོར་བའི་འཕྲང་རྣམས་ཀུན་བརྒལ་ཏེ། །གདོད་མ་ཡི་མགོན་པོའི་རྒྱལ་ས་ལ་
ཆས་ནས། །མངོན་གྱུར་གྱི་ཆོས་སྐུ་འགྲུབ་པ་ཞིག་སྨོན་ནོ། །བྲོས་ཕུག་ཞེས་མཁའ་
འགྲོའི་འདུ་བ་ཡི་གླིང་ནས། །རིག་འཛིན་གྱི་བརྒྱུད་པ་ནུས་ལྡན་པས་གུས་ཕུལ། །
• 305 •



སརྦ་མངྒ་ལམ།
༈ དད་ལྡན་སློབ་བུ་ལས་རབ་ལ་གདམས་པ། །ཨ་ཧོ། སྣ་ཚོགས་སྣང་བ་སྒྱུ་
མའི་གར་བསྒྱུར་ལ། །སྙིང་པོ་མེད་ཚུལ་སྔར་སོང་ལས་ལ་ལྟོས། །བསོག་འཇོག་་་
སེར་སྣའི་ནོར་ལ་གཅེས་སྤྲས་ཀྱང་། །དབང་མེད་ཤུལ་དུ་བོར་ཚེ་རེ་ཆགས་གནས། །
འཁོར་བའི་ཁ་དཔོན་བསམ་ན་ཆོས་ཚུལ་སྤོངས། །དམ་ཆོས་ཡང་དག་བསམ་ན་
འཁོར་བ་དོར། །ཁ་སྐད་མཐོ་ཡང་སེར་སྣ་མ་གྲོལ་ན། །ནེ་ཙོའི་ཁ་ནས་ཆོས་་་་་
བཤད་བྱས་དང་མཚུངས། །མགོ་དཀར་ཁ་ཡི་སོ་རྣམས་སུལ་བུར་འཐོར། །
ཆགས་སྡང་རྒྱལ་ཕམ་རྩོད་པའི་དུས་མ་ཡིན། །རྒས་པའི་ངག་ནས་ཞལ་ཏ་བཤད་
ཆེ་ན། །ལད་རྒན་ཟེར་ཞིང་ལོག་པར་འཐོང་དོགས་ཡོད། །དེ་བས་ངེས་པར་ལྷ་་
ཆོས་བསྒྲུབ་བསམ་ན། །ཁ་འོག་ལུས་ཆུག་ལུས་པོ་དབེན་པར་སྡོད། །སེམས་རྟོག་
འཁྲུལ་བའི་རྗེས་སུ་ཡེ་མ་འབྲང་། །བློ་སྣ་ནང་བཅུང་འདོད་ཆུང་ཆོག་ཤེས་བརྟེན། །
བླ་མར་མོས་གུས་མཆེད་ལ་བརྩེ་གདུང་བསྐྱེད། །འགྲོ་དྲུག་ཕ་མར་སྟོང་ཉིད་སྙིང་
རྗེ་སྒོམ། །སྒྱུ་མའི་ཆོས་ལ་སྐྱུགས་ལོག་གད་བྲོ་བརྟེན། །རང་གསལ་གཉུག་མའི་ཡེ་
ཤེས་ནན་དུ་སྐྱོངས། །ཉམས་རྟོག་ཡོན་ཏན་ཡར་ངོའི་ཟླ་ལྟར་བསྐྱེད། །ལྷ་གཅིག་
ཨོ་རྒྱན་ཉིད་ལ་དད་མོས་གལ། །ཆོས་ཀྱི་སྒྲུབ་མཐའ་ཤི་བའི་དུས་ལ་གཏུག །སང་
བྱེད་གནང་བསྒྲུབ་ཕྱི་བཤོལ་བློ་སྣ་བསྟུངས། །བཏགས་ཤོར་ཁྱི་བཞིན་ཡུལ་ལ་་་་་
མདུར་མ་ཆེ། །ཆོས་བརྒྱད་འུར་མོའི་བྱ་བ་མདོ་མེད་སྤོངས། །བསྒོམས་གྲལ་་་་
གཏམ་གྲལ་ཀུན་ཏུ་ཡེ་མ་རྒྱུག །རིན་ཆེན་གླིང་ཕྱིན་སྟོང་ལོག་བྱེད་པ་རྣམས། །
ཁོག་པའི་དོན་སྙིང་མེད་པའི་ཟུང་ཟད་ཡིན། །ཡར་འགྲོ་མར་འགྲོའི་ས་མཚམས་
ལ་ཐུག་སྐབས། །འཁོར་བའི་གཏིང་རྡོ་བྱེད་ན་ཞེ་རེ་ཕང་། །ཡིད་བཞིན་ནོར་བུ་
• 306 •



ལག་ཏུ་ལོན་པའི་དུས། །གསོལ་བ་མ་བཏབ་དབུལ་ཕོང་ཉམས་རེ་ཐག །བཟོད་
མེད་ཉོན་མོངས་ནད་ཀྱིས་གཟིར་དུས་འདིར། །དམ་ཆོས་བདུད་རྩི་མ་བཏུང་བློ་
རེ་འཁྲུལ། །རྨི་ལམ་ལྟ་བུའི་གར་བསྒྱུར་སྣང་བ་ལ། །ཆགས་མེད་མདུད་པ་མ་་་
བོར་མགོ་རེ་འཁོར། །དེ་འདྲའི་རྗེས་སུ་མ་ཞུགས་དཔའ་བོ་ཁྱེད། །དོན་གཉིས་་་་
འགྲུབ་པའི་མཛད་པ་རྨད་བྱུང་བ། །ཅི་ནས་བརྟེན་ཐབས་མ་འཆུགས་ཨེ་གོ་བུ། །
བླུན་རྒན་ཀུན་ཉིའི་ཁ་ཏ་དྲན་ཙམ་ཕུལ། །ནོར་འཁྲུལ་མཆིས་ན་རྩ་གསུམ་སྤྱན་་་་
སྔར་བཤགས། །དགེ་ལེགས་འཕེལ།
༈ ཟླ་༡ཚེས་༡༥ཀྱི་ཐུན་མཚམས་ལ་བྱ་ཕུག་རོན་ཞིག་བྱུང་ནས། སྡུག་བྱུང
སྡུག་བྱུངཿ སྡུག་བྱུང ཅེས་ཟེར་བ་ལ་བདག་གིས་ཅིས་ཕྱིར་ཅི་ལ་སྡུག་ཟེར་་་་་
བའི་ལན་ཏུ་འདི་ལྟ་སྟེ ཀྱེ་ཀྱེ་སྡུག་བྱུང་སེམས་ཅན་སྙིང་རྗེ འཆི་བ་དྲན་རྒྱུ་་་
ཕྱོགས་ཙམ་མི་འདུག སྐྱེ་འགྲོའི་ཚོང་འདུས་ཞིག་པའི་དོན་ལ སྙིང་ནས་དྲན་
ཚེ་མཆི་མ་འཁྲུགས་བྱུང ཀྱེ་ཀྱེ་སྡུག་བྱུང་སྤྲུལ་མིང་སྙིང་རྗེ དཀོར་དང་གྲོང་
ཆོག་འཁོར་བའི་བྱ་བཏངཿ ཤིན་ཏུ་ཞེན་པ་མི་རྟག་འཆི་བ དྲན་མེད་ཐོག་་་་
རྒྱུགས་བྱུང་ཚེ་སྙིང་རྗེ ཀྱེ་ཀྱེ་སྡུག་བྱུང་གྲྭ་ཆུང་སྙིང་རྗེ དགེ་བའི་ལམ་ལས་་་
འཁོར་བར་འབྱམས་པའི རང་སྡུག་རང་ཉོ་འཆི་རན་བྱུང་ཡང༔ ངན་སོང་རྒྱུ་
བསྒྲུབ་རྣམས་དྲན་ཡི་མུག ཀྱེ་ཀྱེ་སྡུག་བྱུང་ཨ་མ་རྒན་མོ །མར་ཆུར་བསོགས་
པའི་བང་མཛོད་བཀང་ནསཿ བེའུ་ངན་རྣམས་ཀྱི་མཆུ་བཅིང་བྱ་བས རྣམ་་་་
སྨིན་རང་ཐོག་མྱོང་ཚེ་ཀྱེ་ཧུད ཀྱེ་ཀྱེ་སྡུག་བྱུང་ཨ་ཕ་རྒད་པོ ཚྭ་ཚོང་དགྲ་ཇག་
ལམ་ལ་ཞུགས་ཏེ ཤི་ནས་ཕྱི་མར་དབུལ་པོར་གྱུར་ཚེ ཕ་མས་ཅི་བྱེད་ཀྱེ་མ་ཀྱེ་
ཧུད ཀྱེ་ཀྱེ་སྡུག་བྱུང་རྣལ་འབྱོར་སྒོམས་ཅན༔ སྟོང་གསལ་ལམ་ལ་ཕྱོགས་སུ་མི་
• 307 •



བལྟ གོ་ཡུལ་ལྷག་ནས་འཆི་བ་བྱུང་དུསཿ ཐ་མལ་ལྷག་རྣམས་ཨ་ཙ་མའོ ཀྱེ་
མ་ཀྱེ་ཧུད་དམ་ལྡན་ཟེར་རྣམསཿ ཕྱོགས་ཙམ་མི་ཤེས་དགེ་སྡིག་ཁྱད་གསོད ཕྲ་
རག་འཆོལ་སྙོགས་བྱེད་ནས་འཆི་ཚེ ངན་སོང་དམྱལ་བར་སྤྱོད་ཚེ་ཀྱེ་ཀྱེ ཀྱེ་་
མ་ཀྱེ་ཧུར་འགྲོ་དྲུག་སེམས་ཅན༔ སྟོང་ཉིད་སྙིང་རྗེ་བྱང་སེམས་བསྐྱེད་ནས རྔ་
ཡབ་དཔལ་གྱི་རི་ལ་ཤོག་དང ཕོ་ཉ་ང་ཉིད་བསུ་བར་སླེབ་འོང༔ ཨེ་མ་ཨེ་མ་་
དཔལ་གྱི་རི་ལ སྡུག་བསྔལ་མིང་མེད་བདེ་བའི་རང་བཞིན གང་སྣང་གང་་་་
ཤར་གང་གྲགས་ཐམས་ཅད པད་འབྱུང་རྡོ་རྗེ་གསུམ་དུ་ལམ་ཁྱེརཿ འགྲོ་འོ་་་
འགྲོ་འོ་སྐུ་གསུམ་ཀློང་ལ ཡེ་ཤེས་ལྔ་རུ་ཞོན་ནས་འགྲོའོ ཆགས་སྡང་རྒྱལ་་་་
ཕམ་དུག་ལྔ་བཤིག་ནས ཆོས་སྐུའི་གཞི་རུ་གྲོལ་བར་ཨེ་ཕཊ༔ ཅེས་ཟེར་ནས་
ནུབ་ཕྱོགས་ཨོ་རྒྱན་གྱི་ཡུལ་དུ་འཕུར་སོང་སྣང་ཤར་རོ༔ སློབ་བུ་འགྱུར་རྒྱམ་ཤེར་
རྒྱམ་རང་རིག་རྣམས་ཀྱི་བཞེད་ངོར་སྤྲུལ་མིང་ཀུན་ཉིས་བྲིས་པ་དགེའོ
༈ ཟླ་༡ཚེས་༡༢ཀྱི་སྔ་ཐུན་ལ་ཕེབ་ཚེ་བྱེའུ་དང་དམར་ཞིག་བྱུང་ནས་འདི་
སྐད་ཟེར་བྱུང་། །ཀྱེ་མ་ཀྱེ་མ་རང་ཚུགས་འཛིན་དགོས། །ཁ་རོག་འདུག་པའི་་་
ཐབས་ལ་མཁས་ན། །ངེད་ཚོ་ལུས་དམན་དུད་འགྲོའི་ཚོགས་ཀྱང་། །བདེ་བའི་
སྟབས་ཞིག་བྱུང་ཐབས་དེ་ལགས། །བདག་གིས་ལན་སྨྲས་པ། ཀ་ཡེ་རླུང་གི་་་་
ཅན་བྱེའུ། །གང་ནས་འོང་ཞིང་འགྲོ་བའི་དོན་ཅི། །འདོད་པ་གང་ཡིན་ལྟད་མོར་
གར་འགྲོ། །གསང་ཚིག་མེད་པར་བདག་ལ་གསུང་མཛོད། །ཁོ་ན་རེ། ཨེ་མ་་་་
གསོན་དང་སྐྱེས་བུ་སྙིང་ནོར། །བདག་ཅག་འོང་བ་དབུས་ནས་སླེབ་བྱུང་། །འགྲོ་
དོན་འཁྲུལ་སྣང་རི་མོ་བཤིགས་འོང་། །འདོད་པ་འོད་གསལ་རྫོགས་ཆེན་གནད་
གསང་། །ལྟད་མོར་སྒྱུ་མའི་ཡུལ་ལ་འགྲོའོ། །མ་འཁྲུལ་མ་འཁྲུལ་སྐལ་ལྡན་གསོན་
• 308 •



དང་། །མ་ཞེན་མ་ཞེན་དཀོར་ལ་མ་ཞེན། །མི་དགའ་མི་དགའ་འཁོར་བས་མི་་
དགའ། །མ་བརྩོན་མ་བརྩོན་ཆོས་བརྒྱད་མ་བརྩོན། །མ་འཁྲུལ་མ་འཁྲུལ་རིག་་་
པར་ཡན་མཛོད། །མ་ཡེངས་མ་ཡེངས་སེམས་ལ་འཆོང་མཛོད། །ཅེས་གསུང་་་་་
ནས་དབྱིངས་སུ་འཕུར་སོང་།
༈ བླ་མ་དྲན་བཞིན་པས་རྗེས་ཤེས་ཀྱིས་འོད་གསལ་རྒྱུན་ཆགས་པ་དེའི་ངང་
དེར་སྣང་ཆ་མ་འགགས་པས་སྐུ་བུམ་དབང་། གསལ་ཆ་མ་འགགས་པས་གསུང་
གསང་དབང་། གཟུང་འཛིན་གྱིས་རྒྱ་གྲོལ་བས་ཤེས་རབ་ཡེ་ཤེས་ཀྱིས་དབང་།
རིག་པ་ཡེ་ཤེས་ཆེན་པོ་རྗེན་ནེར་བུད་པས་ཀ་དག་ཚིག་གིས་དབང་ཡང་རྫོགས་་་་
གསུངས་སོ། ། །
༈ སྐྱབས་མགོན་བླ་མ་མ་བརྗེད་འདི་ཕྱི་ཡི་གཙུག་རྒྱན། །སྡུག་བསྔལ་ན་ཚ་
ལམ་ཁྱེར་བྱང་སེམས་ཀྱི་སྤྱོད་པ། །ན་ཡང་ན་སྟེ་རྟེན་འབྲེལ་སྒྱུ་མ་ཡི་ཆོས་ཉིད། །
འཆི་ཡང་ཤི་སྟེ་སྣང་བ་གནས་འགྱུར་གྱི་ཆ་ཙམ། །གྲོལ་ཀྱང་གྲོལ་སྟེ་རང་རིག་་་་
ཆོས་སྐུ་ཡི་རྒྱལ་ས། །འཁྲུལ་ཡང་འཁྲུལ་སྟེ་རླུང་སེམས་སྐད་ཅིག་མའི་ཆོ་འཕྲུལ། །
བདེ་ཡང་བདེ་སྟེ་བསམ་གཏན་སྐྱིད་ཉལ་གྱི་མལ་ས། །སྡུག་ཀྱང་སྡུག་སྟེ་ཀུན་གཞི་
ཚོགས་བརྒྱད་ཀྱི་འདམ་དོང་། །ཡོད་ཀྱང་ཡོད་སྟེ་བདེན་གཉིས་དབྱེར་མེད་ཀྱི་་་
རྒྱལ་ས། །མེད་ཀྱང་མེད་སྟེ་རྣམ་ཀུན་མཆོག་ལྡན་གྱི་མཁའ་ཀློང་། །འདི་འདྲའི་་
མདོ་མེད་འཆོལ་གཏམ་ཆོས་ལོ་ལ་གུས་ཕུལ། ཀུན་ཉི་པས། །
༈ ཧ་ཧ། ལྟ་བ་ལ་བལྟ་རྒྱུ་མེད་དོ། །དབྱིངས་ཡེ་ཟུང་འཇུག་ཏུ་ཐལ་ཐལ། །
གཏད་མེད་བྱུང་རྒྱལ་གྱི་ངང་ནས། །ཐོལ་བྱུང་དགོད་ཁ་ཞིག་ཤོར་རོ། །བསྒོམ་པ་
ལ་བསྒོམ་རྒྱུ་མེད་དོ། །ཤེས་རིག་ཟང་ཐལ་གྱི་དཀྱིལ་འཁོར། །འཛིན་མེད་འཁྲུལ་་་
1
• 309 •



སྦུབས་ནས་ཐོན་ཏེ། །སྨྲ་བརྗོད་མ་ཤེས་ཏེ་ལྷག་གོ། །སྤྱོད་པ་ལ་སྤྱོད་རྒྱུ་མེད་དོ། །
རང་གྲོལ་རྗེས་མེད་དུ་ཐལ་ཐལ། །ཀུན་འབྱུང་ཞིང་བཟང་ལ་བརྟེན་ནས། །རིག་
པའི་ཉི་མ་ཞིག་ཤར་བྱུང་། །ཧེ་ཧེ། ཞུ་ལུ་ཁྱོད་ལ་བཤད་རྒྱུ་ནི་ཕར་ཟད། །རྒད་
པོ་ང་རང་གི་འདི་འདྲ་ཞིག་སྙམ་པའི། །ངོས་བཟུང་མ་རྙེད་ཀྱང་ཐིམ་ལ་ནི་མ་་་
རྨུག །བློ་བདེ་ཀུ་ཡངས་དང་བྱུང་རྒྱལ་ཞིག་རེད་ཡ། །ཀུན་ཉིས་ཕུལ།
༈ ཆོས་ཉིད་ཅིར་ཡང་འཆར་ལ་འགགས་པ་མེད འགགས་མེད་དབྱིངས་
ལས་བསྐུལ་བའི་གླུ་ནི་ཧཱུྃ༔ ངེས་དོན་འབྱུང་གནས་སྙིང་ཀ་ཨོ་རྒྱན་ཡུལ ཆོས་་
ཀྱི་འཁོར་ལོར་རྣམ་རྟོག་ཕྲ་རག་རྣམས་ནུབ༔ ཕྲ་བའི་ལས་རླུང་བྱང་ཞིང་དྭངས་
བའི་མཚམསཿ ཀུན་གཞིའི་ཆགས་བྲལ་རང་གསལ་པདྨ་མཚོན ཚོགས་ཡུལ་
རང་གྲོལ་གེ་སར་སྡོང་པོ་ལ༔ ཡ་མཚན་མཆོག་བརྙེས་རང་གསལ་གཉུག་མའི་སྐུ
གང་གི་རང་བཞིན་སྐུ་དང་ཡེ་ཤེས་མཚོན ས་ལམ་ཡོན་ཏན་དངོས་གྲུབ་མཆོག་
བརྙེས་པ༔ རང་རིག་པདྨ་འབྱུང་གནས་ཞེས་སུ་གྲགས རིག་རྩལ་ཡེ་ཤེས་་་་་
འཁོར་དུ་མཁའ་དབྱིངས་ལས༔ འགྲོ་འོང་རྣམ་པ་མང་པོའི་རྟོག་ཚོགས་ཀུན
གཉུག་མར་བཞེངས་བཞུགས་ཕྱག་རྒྱར་རོལ་བས་བསྐོརཿ ལྟ་སྒོམ་སྤྱོད་པས་ཁྱེད་
ཀྱི་རྗེས་སློབ་ཅིང སྣང་སྲིད་བླ་མར་འཆར་བའི་བསྐྱེད་རིམ་དང ཐུགས་ཡིད་
གཅིག་འདྲེས་ཟབ་མོའི་རྫོགས་རིམས་སུ མཉམ་རྗེས་རྣམ་པ་ཀུན་ཏུ་བདག་སྒྲུབ་
ཀཿ ཡེ་ཤེས་གཟིགས་པས་བྱིན་གྱིས་རློབས་པའི་ཕྱིརཿ དབུ་མའི་དབྱིངས་ནས་
མངོན་སུམ་གཤེགས་སུ་གསོལཿ ཡོན་ཏན་ཀུན་འབྱུང་གུ་རུ་རིན་པོ་ཆེ རང་་་་
སེམས་ཆགས་བྲལ་རིག་པ་པདྨ་འབྱུང་༔ སྣང་སེམས་ཟག་བྲལ་འབྲས་བུ་སིདྡྷི་་་
ཉིདཿ དངོས་གྲུབ་ཀུན་མཛོད་ཀུན་བཟང་ཐུགས་ཀློང་ཧཱུྃ །ཚེ་ལུས་འདི་རུ་ཐོབ་
• 310 •



ཕྱིར་བླ་རྣམ་དངཿ ཉམས་ལེན་དབྱེར་མེད་དོན་ལ་མ་འཆུགས་རེམ ཕུ་ན་དགྲ་
བྱུང་མདོ་ན་གྲོགས་རྙེད་སོགསཿ འཇིག་རྟེན་ཆོས་བརྒྱད་བྱ་བས་ཅི་ཞིག་བྱེད
ངེད་རང་དལ་རྟེན་ཐོབ་པ་ད་རེས་ཙམ །ཁྱད་པར་གསང་ཆེན་མཇལ་བ་ལན་་
གཅིག་ཡིན བྱ་བ་དགུ་སྤྲུགས་ཐོང་ལ་ཉམས་ལེན་གྱིསཿ འཆི་དུས་བློ་ལྷག་་་་
མེད་མཛོད་སེངྒེ་ལགསཿ ཅེས་ཀྱང་ཆོས་པར་རེམ་ཤིག་ངག་རྒྱམ་ལོ རྫོང་སྟོད་
རྒད་པོ་ནག་ཆུང་སྤྱོད་ནས་ཕུལ །སྒྲུབ་པ་ཉམས་ལེན་འབྱུང་བའི་བཀྲ་ཤིས་ཤོག
སརྦ་མངྒ་ལམ
༈ མི་བདེའི་ཉམས་གཅོལ་སྐྱོ་གླུ་རྡོལ་བྱུང་། །མཁའ་སྤྱོད་འཕུར་ནུས་གཤོག་
རྩལ་ཡོད་ན། །མཐའ་མིའི་རྒུད་གདུང་བཟོད་པ་ལྟ་ཅི། །ལྷ་ལམ་འཇའ་དར་་་་་
གདོང་ནས་བསྒྲོད་འདོད། །ཀླ་ཀློའི་ཆོས་གྲལ་སྙོགས་པ་ལྟ་ཅི། །ཐལ་དཀར་་་་་་
གཉིས་འཐུང་ཁྲི་ཁར་འཁོད་ཀྱང་། །སྨོན་ལོག་བུ་དགུའི་མནར་གཅོད་མི་བཟོད། །
རང་གཞན་མང་པོ་གདོང་ལྔར་འདོད་ཀྱང་། །སྙིགས་མའི་སྐྱབས་མགོན་གྱུར་པ་
གཅིག་ཙམ། །སྒྱུ་མའི་ནོར་ལ་སྲེད་གདུང་བྱས་བྱས། །གཅེར་བུ་ལག་སྟོང་གྱུར་ཚེ་
ཐང་ཆད། །མདོ་མེད་མི་ལ་ཆགས་སྡང་རྩོད་རྩོད། །ཆོས་རྒྱལ་ཞབས་སེན་བསྙེན་
ཚེ་རང་སྡུག །སྲེད་གདུང་ཆགས་པས་སེར་སྣ་བྱས་བྱས། །སྲིད་པའི་མེས་གདུང་
སྐོམས་པས་ཉམ་ཐག །རྒད་པོ་གར་སོང་གར་བསྡད་ས་ཆ། །མཁའ་སྤྱོད་དྷཀིའི་
སྣང་བ་མི་འབྲལ། །མིག་གི་བདུད་རྩི་ལྷ་ཕྲུག་ཟུང་དེ། །རྒྱལ་ཁབ་ཉུལ་བས་རྒད་
པོའི་ཡིད་སྐྱོ། །རང་གཞི་སྲིད་པ་གཞན་དབང་མི་འཆོར། །བལྟ་རྟོགས་སྐོར་་་་་
དགོས་བྱུང་ན་ག་ཆད། །པདྨའི་ཞལ་ཚབ་འབྲུག་གི་ནོར་བུ། །མཁའ་དབྱིངས་་་
ཀློང་ལ་ནམ་འགྲོ་ཆ་མེད། །གཞན་ཕན་བསམ་པ་བཟང་པོ་ཡོད་ཀྱང་། །སྤྱི་
• 311 •



མཐུན་ལས་དབང་སྐྱོབས་པའི་མཐུ་སྡུག །གཉེན་པོའི་བདུད་རྩི་སྐལ་བར་འབྱོར་
ཀྱང་། ཧ་ལས་རྒྱས་པས་འཚོ་ཐབས་དཀའ་ཡེ། །མཁའ་འགྲོའི་བརྡའ་མཛོད་་་་
ལས་ལ་འབྱོར་ཀྱང་། །ཡིད་གཏད་མེད་པས་རྟེན་འབྲེལ་དེར་འགྱུར། །བུ་གཅེས་
རྟ་མཆོག་སྟེང་ན་བརྩེ་ན། །རྒད་པོ་རྫ་རྔའི་ཀེའུ་ཚང་སྙོགས་འདོད། །ལྷ་ལྡན་རེ་
བའི་ཤིང་རྟ་མེད་ཀྱང་། །ཉེ་ཕྱོགས་དབོ་ལི་གད་ཁུང་རྩོལ་འདོད། །ཕན་བདེའི་
བསམ་སྦྱོར་ཅི་ཐུབ་ཅི་ལྕོག །ཕར་ཟད་ཐུག་དུས་སྲོག་ལ་མི་སེམས། །ཆུ་ལོག་འོལ་
ཁ་རང་གནས་འགྲོ་ཡང་། །ཕོང་རྒུད་མང་པོ་སྤྱི་མཐུན་ལས་སོ། །མི་འགྱུར་་་་་་
གསེར་གྱི་རྡོ་རྗེ་འོད་ལྡན། །དམ་ཚིག་གཟུངས་ཀྱི་ཐག་པས་འབྲེལ་ཡང་། །འགྲོ་་
འདོད་རྐང་པ་རླུང་གི་འདེགས་ན། །དམ་ཚིག་ཆུ་ལ་ཕོ་དགོས་ཨེ་འབྱུང་། །
གཏེར་སྟོན་རྐྱང་པའི་སྐྱེ་བ་བཅུ་གསུམ། །ཕོ་རྒོ་མཐོ་བས་མིན་དང་འཐོབ་བྱུང་། །
ཞལ་བཟང་བདུད་རྩི་བཏུང་བའི་སྐལ་བ། །བཀའ་སྒྲུབ་མོས་གུས་དག་སྣང་རག་
ལས། །ལྔ་ལྡན་རང་བྱུང་པདྨ་རྒྱལ་པོའི། །ཞབས་པད་ཁུར་བའི་སྐལ་བཟང་ཡོད་
ཀྱི། །མཁའ་སྤྱོད་ལྷ་གྲལ་སྐྱོན་དུ་མ་སེམས། །བདེ་སྟོང་སྤྱོད་ལ་ཟ་རྔམ་འུར་ལངས།།
འདོད་ཆགས་རྡོ་རྗེ་འཕར་ལང་མིན་དང་། །རྗེས་ཆགས་ཞུ་བདེའི་བྷ་གར་འཇུག་
སྙམ། །ག་ལི་ངོ་འཛུམ་འདྲེ་མོར་མི་སེམས། །མཚོ་རྒྱལ་ཞབས་སེན་བསྙེན་ལ་རེ་་
ཆེས། །ཡེང་མ་ལམ་ལ་སྡོད་ཚུལ་བྱས་ཀྱང་། །འཇིགས་རུང་དུཁས་མནར་བ་ཁ་
ཅིག །སེམས་ཀྱིས་མ་བོར་རྟོགས་པས་བཟུང་ནས། །ལྟ་བའི་ངང་ལ་རྒྱས་གདབ་
ཚུག་ཡ། །ཐུགས་ཁྲེལ་ཞེ་གཉིས་མེད་པའི་ཞིང་རྒན། །བློ་ཡིས་འདོད་ཡོད་མ་བྱུང་
ཨེ་ཡ། །ཀུན་ཉིས་ཕུལ།
༈ གནུབ་གྲུབ་པའི་ཁྱུ་མཆོག་ཆེན་པོའི་ཞལ་ནསཿ སྦས་དོན་བཀྲོལ་བ
• 312 •



ཕྱག་རྒྱ་བསྟན་པ༔ ལམ་དུ་སློང་བ་གསུམ་ལསཿ དང་པོ་ནི༔ ཀུན་རྫོབ་རྒྱུ་ཡི་་་
སྦས་དོན་ཀུན་གཞི་ཆོས་ཀྱི་དབྱིངས་མ་བྱུང་མ་སྐྱེས་པ ཁུ་རྡུལ་རླུང་གི་རྟ་ལ་་་
བརྟེན་ཏེ་སྒྱུ་མ་ལུས་ཀྱི་དཀྱིལ་འཁོར་ལུང་གི་གསང་བ་ཆེན་པོ ཡུམ་ཀུན་ཏུ་་་་
བཟང་མོ་རྣམ་པ་ཀུན་གྱི་མཆོག་ལྡན་སྟོང་པ་ཉིད་ཀྱི་དབྱིངས་དངཿ བདེ་ཆེན་ཡེ་
ཤེས་བྱང་ཆུབ་སེམས་ཀྱི་དཀྱིལ་འཁོར་ཡབ་ཀུན་ཏུ་བཟང་པོ་ཉིད་ཀྱི་རང་བཞིན་་
དངཿ དབྱིངས་ཡེ་ཟུང་འཇུག་ཆེན་པོའི་རོལ་རྩལ་སྲས་མཉམ་པ་ཉིད་ཀྱི་དལ
སྣང་སྲིད་རྣམ་དག་ལྷ་དང་ལྷ་མོ་འབྱུང་དང་འབྱུང་འགྱུར་ཐམས་ཅད་ཟུང་འཇུག་
ཡེ་ཤེས་ཀྱི་ངང་ལས་མ་གཡོས་པའི་དཀྱིལ་འཁོར་དང་གསུམ་མོ༔ དེ་ཡང་གནས་
པ་རྩ་ནི་གཙོ་མོ་གསུམ་དང་འཁོར་ལོ་ལཿ ཡན་ལག་ཉི་ཁྲི་ཆིག་སྟོང་གཞན་ཡང་
བྱེ་བ་ས་ཡས་རང་བཞིན་དུ་གནས་པ་དང དེ་ཡང་རླུང་ལྔ་དང་དབང་པོའི་རླུང་
དངཿ ཡན་ལག་གི་རླུང་འགྱུ་བ་ཆེན་པོ་དང་འབྲིང་དང་ཆུང་ངུ་སྟེ་ཕྱི་ནང་གཉིས་
སུ་རྒྱུ་བ་གཡོ་བ་རླུང་གི་རང་བཞིན་ནོ༔ དེ་དག་ལ་བརྟེན་པས་བདེ་ཆེན་ནམ་་་་
མཁའི་རྡོ་རྗེ་ཀུ་དྷ་བྱང་ཆུབ་ཀྱི་སེམས་དངཿ མཁའ་འགྲོ་མ་རྔམ་མའི་དང
དབྱིངས་ཕྱུག་དཔལ་གྱིས་དངཿ ཀུན་བཟང་གཞི་ཡི་དང འབར་བ་ལས་ཀྱི་་་
དངཿ ཚང་ཆེན་རླུང་གི་ཐིག་ལེ་སོགས་མདོར་ན་གནས་པ་དང་གཡོ་བ་གཉིས་་་
ཆར་མཉམ་པའི་བདེ་བ་མཆོག་གི་རྡོ་རྗེ་ཡབ་ཡུམ་བགྲངས་ལས་འདས་སོ འདི་
ནི་རྩ་བ་རང་བཞིན་གྱི་དཀྱིལ་འཁོར་ཞེས་སུ་གྲགསཿ དེ་དག་གི་དྭངས་མ་ཁམས་
ལྔ་འདུས་པ་འབྱུང་བའི་དཀྱིལ་འཁོརཿ ཡེ་ཤེས་ཀྱི་རྟེན་ཅན་གསེར་ཞུན་མ་ལྟ་བུ་
རུ་བཞུགས་པ་ཡེ་ཤེས་ནམ་མཁའི་གཟུགས་ཅན་ཆ་མེད་ཀུན་འགྲོ་ཁྱབ་པའི་ཐིག་
ལེ་གཉུག་མ་འཕོ་འགྱུར་མེད་པ་ཕྲ་བའི་དཀྱིལ་འཁོར་དང འདོད་ཆགས་ཆོས་
• 313 •



ཀྱི་སྦས་དོན་སྦྱོར་བ་བཞི་ལྡན་རླུང་གི་རྟ་ལ་དྲངས་ནས་གཏུམ་མོ་ཡས་འབར་དང་
བདུད་རྩི་མས་འཛགས་འཁོར་ལོ་བཞི་ཡི་རྣལ་འབྱོར་ལས་སུ་རུང་བ ནམ་་་་་
མཁའ་ལྟར་ཁྱབ་པཿ རྫིང་བུ་ལྟར་འཁྱིལ་བ སྒྲོན་མེ་ལྟར་འབར་བ བུམ་པ་
ལྟར་གཅུན་པ་སྟེ་བཞི་ཡི་དམ་ཚིག་ཆེན་པོ་ལས་སུ་རུང་བས་ཌཱཀྐིའི་སྦྲང་རྩི་བཅུད་
ལ་བུང་བ་བཞིན་དུ་འཁོར་བར་འགྱུར་རོ༔ དེ་ཡི་ཚེ་འཁོར་ལོ་ལྔ་ཡི་དབྱིངས་་་་་
བསྐུལཿ དཔའ་བོ་དཔའ་མོ་རྗེས་ཆགས་ལ་རོལཿ དགའ་བ་བཞི་བཞི་དང་སྟོང་
པ་བཞི་བཞིའི་འོད་གསལ་མངོན་དུ་བྱས་དེ་དབབ་པ་དང་བསྐྱིལ་བཿ འདྲེན་པ་
དང་དགྲམ་པཿ འཛག་མེད་ན་དཱའི་སྟོབས་སུ་བཅིང་ནས་ཁམས་ཀྱི་ཟག་པ་ཟད
གནས་པ་གྲངས་སུ་བསྲེངསཿ གཡོ་བ་དབུ་མར་གཅུན ཁྱད་པར་དབྱངས་་་་་
གསལ་ཉི་ཟླའི་གའུ་ཤེས་རབ་སྲོག་ཏུ་ཤར་བ་འོད་གསལ་རྡོ་རྗེ་ལུ་གུ་རྒྱུད་ལ་འཁོར་
འདས་བརྟན་གཡོ གནས་ཡུལ་དུར་ཁྲོད་ཧེ་རུ་ཀའི་དཔའ་བོ་དང་རྣལ་འབྱོར་་
མ་ཐམས་ཅད་དམ་ཚིག་གཅིག་ཏུ་བསྲེ་བས་དགོངས་སྤྱོད་ལ་སློབ་པར་བྱ
མཁའ་གསང་བདེ་བ་ཆེན་པོའི་ཕྱག་རྒྱ མེ་དམ་ཚིག་གི་ཕྱག་རྒྱ ཤེས་རབ་་་་
ཆོས་ཀྱི་ཕྱག་རྒྱུ་ལ་བརྟན་པ་ནི་རྣལ་འབྱོར་དབང་ཕྱུག་ཆེན་པོའི་སྤྱོད་ཡུལ་ལོ
སྣང་བ་སེམས་ཀྱི་སྦས་དོན་ལ་ལ་ན་དཱའི་དབྱིངས་བསྐུལ་བ༔ དྷུ་ཏི་ནམ་མཁར་་་
དཔག་པའི་མཁའ་ལ་སུརྱ་དང་ཙཎྜ་རྣམ་པར་བསྲེ་ཞིང་སྟེང་སྒོ་ནས་ཀུནྟར་འཇུག་
པ མི་འགྱུར་ཆོས་ཀྱི་མཆོད་སྡོང་ཆེན་པོར་དབྱངས་གསལ་ཁ་སྦྱོར་བའི་ཟེའུ་་་
འབྲུར་བདེ་བ་ཆེན་པོའི་འོད་གསལ་ཀུན་ནས་འབར་བཿ ཆགས་པ་གྲོལ་བ
སྲེད་གདུང་དབེན་པ ཀུན་ནས་ཉོན་མོངས་པ་མི་མངའ་བ དཔའ་བོ་དང་་་་
མཁའ་འགྲོའི་སྙིང་ཉེ་ཞིང་ཟེར་གྱིས་ཁུ་རྡུལ་རླུང་གི་ཟག་པ་ཟད་ནས་རང་ལམ་གྱི་
• 314 •



ས་ལམ་དང་པོའི་དྲོད་ཟིན་པ་ལ་སྦྱོར་བ སྟོང་པ་རྟགས་ཀྱི་སྦས་དོན་སྣོད་བཅུད་
རྣམ་དག་ལྷ་དང་ལྷ་མོ སྒྱུ་ལུས་རྩ་དང་རླུང་གི་དཀྱིལ་འཁོརཿ ལ་ལ་ན་དཱ་དྷུ་་
ཏིའི་ལྷ་སྐུ སྐད་ཅིག་གི་ཤར་བ་ནམ་མཁའ་ལ་གཟའ་སྐར་བཀྲ་བ་ལྟ་བུ ཡུད་
ཙམ་གྱི་རིམ་བསྡུ་ནམ་མཁའ་ལ་ཡལ་བ་བཞིན་དུ་སྟོང་པའི་རང་བཞིན་གསལ་་་་
ཙམ་པཿ སྣང་བའི་རང་བཞིན་མཚན་མ་མེད་པཿ ཡིད་རིག་ཡེ་ཤེས་ཀྱི་ལྷ་སྣང
གཟུང་རིག་དམ་ཚིག་གི་ལྷ་སྣངཿ བདེ་སྟོང་ཁ་སྦྱོར་གྱི་ལྷ་སྣངཿ འབར་གཡོ་་་་
དགྱེས་ཆགས་ཀྱི་ལྷ་སྣངཿ འོད་གསལ་དྷུ་ཏིའི་ལྷ་སྣངཿ སྣང་གྲགས་དྲན་རིག་
ཐམས་ཅད་མཁའ་ཀློང་མཉམ་པ་ཉིད་དུ་སྐད་ཅིག་དྲན་རྫོགས་བསྡུ་ལྡང་མཉམ་་་
སྦྱོར་བྱ་བ་ནི་ཆོས་འདིའི་ཐུན་མོངས་མ་ཡིན་པའི་ཁྱད་པར་རོ གཉིས་པ་ནི
བསམ་གཏན་གྱིས་ཆོས་བདུན་བཅའ་བ་ཚོགས་བདུན་རང་གྲོལ རླུང་དབྱུང་བ་
ཉོན་མོངས་དུག་བསལ དྲངས་སུ་བསྲེངས་པ་དཀྱིལ་འཁོར་བཅའ་ལཿ རྡུབ་་་
དགང་བྱ་བ་རྡུལ་ཚོན་སྤྲོ་བ གཞིལ་ཞིང་འཕེན་པ་ཚོམ་བུ་དགོད་པ དཀར་
དམར་བསྡུ་བ་ལྷ་སྐུའི་རྣལ་འབྱོརཿ ཉི་ཟླ་ཁ་སྦྱོར་ཏིང་འཛིན་སྲོག་མཁར
དགའ་བ་བཅུ་དྲུག་ལུས་ཀྱི་མཆོད་པ བྱེད་པ་བཅིང་བ་ནང་གི་བཟླས་པ
ཀུནྡ་ཉམས་མེད་གསང་བའི་དམ་ཚིག འོད་གསལ་བསྙེན་པ་ཤེས་རབ་ཏི་་་་་
འཛིན མེ་དང་ཐིག་ལེ་མཆོད་པའི་དམ་རྫས བསྐུལ་བསྐྱོད་ཐམས་ཅད་བྲོ་་་
གར་རང་བཞིན མཁའ་ལ་རོལ་བ་སྔགས་ཀྱི་དགོངས་སྤྱོད དེ་ལྟར་མཐའ་་་
བདུན་ནམ་བཅུ་ཡིས་རྣལ་འབྱོར་ལ་རྒྱུན་དུ་གནས་པར་བྱ་བས་ལུས་ལས་སུ་རུང་
བ ངག་སྔགས་སུ་འཕོ༔ སེམས་འོད་གསལ་རྗེན་པར་གྲོལ་ནས་སྨྲ་བསམ་་་་་
བརྗོད་བྲལ་གྱི་ཡེ་ཤེས་ཆེན་པོར་ལ་ཟླ་བར་འགྱུར་རོ༔ གསུམ་པ་ནི༔ གནས་ལ་
• 315 •



སྤྱོད་ཅིང་དམ་ཚིག་བསྲེ་བ༔ ཡུལ་ལ་རོལ་ནས་སུ་ཁ་སྒྲུབ་པ༔ མཁའ་འགྲོ་དང་
རྡོ་རྗེ་རྣལ་འབྱོར་མ་རིགས་སྔགས་ཞིང་སྐྱེས་ཐམས་ཅད་རྩེ་གཅིག་ཏུ་བསྙེན་པ
ཕྱག་གིས་བཀུར་བཿ འཛུམ་གྱིས་བཏུད་པཿ པད་རྡོར་བསྲེ་བ སྔགས་སུ་ཤེས་
པ དགོངས་སྤྱོད་ལ་སློབ་པ རྗེས་ཆགས་ཀྱིས་བསྐུལ་བ བྱང་ཆུབ་ཀྱི་སེམས་
སྲུངས་བ ཀུནྡྷ་དམ་ཚིག་ཏུ་འཆང་བ གླུ་བྲོ་གར་ལ་གནས་པ ཀུན་སྤྱོད་་་
གཡོན་ནས་འཁྱེར་བ སྐྱོན་ཅན་ལ་འཛེམ་པ རིགས་ཅན་ལ་བརྩེ་བ འབྱུང་
འཇུག་བདེ་ཆེན་ཡེ་ཤེས་སུ་ཁ་སྦྱོར་བ འདི་དག་ནི་མ་རྒྱུད་ལུང་གི་རྣལ་འབྱོར་
གྱི་སྦྱོར་དངོས་རྗེས་གསུམ་ཚང་བའི་ཉེ་ལམ་རྨད་དུ་གྱུར་བ་ཡིན་པས་ཟུངས་ཤིག
འཆོངས་ཤིག ཀློགས་ཤིག ཡིད་ལ་གྱིས་ཤིག ཅེས་དཔའ་བོ་དང་མཁའ་་་་
འགྲོ་རྡོ་རྗེ་རྣལ་འབྱོར་མའི་ཚོགས་རྣམས་ལ་གནུབ་གྲུབ་པའི་ཁྱུ་མཆོག་ཆེན་པོའི་
གདམས་པའོ༔ དྲང་སྲོང་ཆེན་པོ་གནས་འཇོག་དངཿ ན་མི་ལ་རོལ་བྱེད་ཆེན་མོ་
སྐྲ་ཡི་ལྭ་བ་ཅན་གྱིས་བདག་རིག་འཛིན་གཏེར་བཞེད་སྙིང་པོ་ལ་བརྩལ་བ་ལགས་
སོ བརྩེ་བའི་སྙིང་ནོར་དམ་པ་བྱམས་ཆོས་ལ་རྒྱུན་གྱི་རྣལ་འབྱོར་བྱ་ཐབས་སུ་་
ཕུལ་བ་ཉིད་ཀྱིས་ཡི་གེར་བཀོད་པ་དགེ་ལེགས་འཕེལ། སརྦ་མངྒ་ལམ།། །།
• 316 •



སློབ་བུ་ཆོས་འཁོར་ལ་གདམས་པ་རྣལ་
འབྱོར་སྤྲོ་བའི་རྒྱང་གླུ་དཔའ་བོ་
རིག་འཛིན་འབོད་པའི་ལྕགས་
ཀྱུ་ཞེས་བྱ་བ།



-
༄༅། །གནས་ཛ་ལན་དྷ་རའི་བ་གམ་ནས། །དྲིན་མཚུངས་བྲལ་སྐྱབས་ཀུན་
ཡོངས་འདུས་རྗེས། །དཔལ་གླིང་བ་བདུད་འཇོམས་དཔའ་བོ་དེས། །དུས་རྣམས་
ཀུན་འབྲལ་མེད་སྐྱོངས་དུ་གསོལ། །གནས་མི་མེད་རྫ་རྔའི་ཀེའུ་ཚང་དུ། །སྐྱབས་
མཚུངས་འབྲལ་གདོང་ལྔའི་དབང་པོ་འགྱེངས། །མ་མཁའ་འགྲོའི་གསང་མཛོད་
བདུད་རྩི་འབེབས། །ཁྱེད་སྣོད་ལྡན་ཡིན་ན་དེ་རུ་བཞུགས། །རྩལ་རྣམ་གསུམ་
ལུས་ལ་འཛོམས་པ་ན། །གཅན་ཞལ་བའི་ཁྱུ་ལས་འདྲ་ས་མེད། །གནས་མི་མངོན་
ནམ་མཁའི་དབྱིངས་རིམ་ན། །སྐྱབས་བསླུ་མེད་མཁའ་ལྡིང་རྒྱལ་པོ་བཞུགས། །
ཆོས་རྫོགས་ཆེན་བསྟན་པའི་ཉི་མ་སྦར། །ཁྱེད་བྱ་བ་ཐོང་ན་དེ་རུ་བཞུགས། །
དོན་ལྷན་སྐྱེས་ཡིད་བཞིན་ནོར་བུ་རྙེད། །ཡང་འདབས་ཆགས་ཞལ་དང་འདྲ་ས་
མེད། །གནས་གངས་རི་དཀར་པོའི་རྩེ་མོ་ན། །སྐྱབས་འདྲེན་མཆོག་དབྱར་རྔའི་
དབང་པོ་བཞུགས། །བཅུད་ལྟ་བའི་རྒྱང་གླུ་འགགས་མེད་སྒྲོགས། །ཁྱེད་ཞ་ཡུལ་
བུ་ངོ་གནའ་རུ་བཞུགས། །ཆོས་དག་མཉམ་རྟོགས་པའི་དགའ་བ་རྒྱས། །དེ་ཞལ་
བའི་སྡེར་ཆགས་དང་མཚུངས་མིན། །མ་དྲོས་ཀྱི་བྱང་ཕྱོགས་པད་ཚལ་དུ། །
སྐྱབས་བརྩེ་ཆེན་རྨ་བྱའི་ཟློས་གར་བསྒྱུར། །ཆོས་ཐེག་དགུའི་རོ་བཅུད་སྦྲང་རྩི་་་
འགྱེད། །ཁྱེད་བློ་ཐག་ཆོད་ན་དེ་རུ་བཞུགས། །ཡུལ་ཟབ་པའི་བཅུད་ཀྱི་ཞེ་་་་
བརྒྱག །འདབས་རྐང་དྲུག་ཞལ་དང་འདྲ་བ་མིན། །གནས་མཁའ་འགྲོ་འདུ་་་
བའི་ཡང་དབེན་དུ། །སྐྱབས་ཀུན་འདུས་རྩ་བའི་བླ་མ་བཞུགས། །ཆོས་ཟ་་་་་
གཏེར་ཆུ་བོ་བདུན་ལྡན་འགྱེད། །ཁྱེད་དད་མོས་ཡོད་ན་དེ་རུ་བཞུགས། །དབང་
སྙན་བརྒྱུད་ཐབས་ཀྱི་རྟོགས་པ་རྙེད། །ཆོས་དྲེད་པོའི་ཁྱུ་དང་འདྲ་བ་མིན། །
གནས་དོན་ལ་ཕུན་ཚོགས་ལྔ་ལྡན་དེར། །སྐྱབས་གསེར་ཞལ་ཐུགས་རྗེའི་ཉི་མ་་་
• 318 •



•
ན རྣ༥
བཞུགས། །ཐབས་གང་ལ་གང་འདུལ་ཕྲིན་ལས་འགྱེད། །ཁྱེད་ལས་འཕྲོ་ལྡན་ན་
དེ་རུ་བཞུགས། །ཐུགས་བརྩེ་བའི་རྗེས་བཟུང་དོན་ལྡན་བྱེད། །བློ་མ་རིག་རྨོངས་
དང་འདྲ་བ་མིན། །རང་མཐོང་གི་བསྟོད་ར་མ་ཡིན་པར། །གནས་ཚུལ་གྱི་བརྩེ་་
གཏམ་སྤྲིངས་བ་ལགས། །ཨ་ཧོ། མི་མིན་རང་སྣང་སྟོན་པས་བརྩེ་ཆེན་ཐུགས་རྗེ་
ཡི་ཟིན་སྐབས། །དལ་འབྱོར་དོན་དང་ལྡན་པ་དམ་པའི་ལྷ་ཆོས་ལ་གཞོལ་འཚལ། །
ནམ་འཆི་ཆ་མེད་ཡིན་པས་འཆི་ཁར་ཕན་ངེས་ཀྱི་གདམས་པ། །འཁོར་བ་སྡུག་་་་
བསྔལ་གནས་ལས་གཏན་བདེ་སངས་རྒྱས་ཀྱི་སར་སྙོགས། །རྒྱུ་འབྲས་བསླུ་མེད་་
འདི་ལ་འཇུག་ལྡོག་བླང་དོར་ལ་རེམ་བློ། །སྐྱབས་གསུམ་ཕན་བདེའི་ཉི་མ་བསྙེན་
ན་འདི་བདེ་དང་ཕྱི་སྐྱིད། །ཐེག་ཆེན་ལམ་གྱི་རྩ་བ་བྱང་ཆུབ་སེམས་གཉིས་ལ་་་་
སློབ་ཤིག །ཚོགས་བསགས་སྒྲིབ་པ་དག་ཕྱིར་ཡན་ལག་རབ་བདུན་ལ་འབད་་་་་
དགོས། །དངོས་གྲུབ་ཉམས་རྟོགས་རྩ་བའི་བླ་མའི་རྣལ་འབྱོར་ལ་གཞོལ་མཛོད། །
མ་བསྒོམ་དྲན་པས་གྲོལ་བ་ཟབ་ལམ་འཁོར་བ་ལ་འབད་དགོས། །ལུས་གྱི་ཚོགས་
བསགས་འབུམ་འགྱུར་སྒྱུ་ལུས་སྦྱིན་གཏོང་ལ་སློབ་ཤིག །སྣང་གྲགས་དྲན་རིག་་་
འདི་དག་སྣང་བ་ལྷར་བསྒྲུབ་ལ་གནས་ཤིང་། །དབྱིངས་ཡེ་སྲས་གསུམ་མཉམ་་་
བརྡལ་བདེ་སྟོང་ཞུ་བདེ་ལ་སྙོམས་ཞུགས། །མི་རྟོག་རང་ངོ་ཤེས་པས་རྣམ་ཤེས་་་
ཡིད་ཤེས་དང་ཤན་འབྱེད། །ཀུན་གཞིའི་རྨོངས་གཡའ་བསལ་གནས་ཆོས་སྐུ་ཁྱབ་
བརྡལ་ལ་གནས་བཅའ། །ངོ་བོ་སྟོང་པ་ཀ་དག་དགོངས་བརྒྱུད་ཡེ་ཤེས་ལ་འཇོག་
ཀྱི། །རང་བཞིན་འོད་གསལ་སངས་དྭངས་རང་བབ་རིག་པ་ལས་ཆམ་བཞག །
ཐུགས་རྗེའི་མཁྱེན་ཆ་མ་འགགས་ཤར་གྲོལ་ཤེས་རབ་ཀྱི་སྲོག་ལྡན། །སྣང་བ་ཕྱི་རུ་
མ་ལུས་རིག་པའི་རྣམ་ལྡན་ལ་སངས་ཁྲོལ། །རྟོག་པ་ནང་དུ་མ་ལུས་ཆ་མེད་ཀུན་
J»
• 319 •



ཁྱབ་ལ་བརྡལ་གྱི། །ཟང་ཐལ་རིས་མེད་ཆེན་པོ་གདོད་མའི་ཡེ་གདངས་ལས་་་་་
བཟུངས། །གཅིག་ཤེས་ཀུན་གྲོལ་འདུག་པས་རིན་ཆེན་གསེར་གླིང་དང་འདྲ་་་་
མཚུངས། །མཉམ་བཞག་གཉུག་མའི་འོད་གསལ་རྗེས་ཐོབ་སྤྱོད་ལམ་ལ་བསི་་་་
དགོས། །ཛ་ལནྡྷ་རའི་བ་གམ་བླ་མ་སངས་རྒྱས་དེ་བསྒོམས་ནས། །འདུག་པ་ཐ་་
མལ་མི་འཆོར་གསོལ་གདབ་དབང་བླང་ལ་གཞོལ་འཚལ། །ལམ་པ་ཀ་ཡི་འོད་་་་
ཀློང་གུ་རུ་ཐུགས་རྗེ་ཅན་བསྙེན་བཞིན། །བཟའ་བཏུང་ཚོགས་སུ་སྤེལ་བས་་་་་་
བསོད་ནམས་འབད་མེད་ལ་འཁྲུངས་འོང་། ། ཀཉྩི་ཀ་ཡི་པད་མཚོར་སྐྱབས་་་་་་
མགོན་ཐུགས་རྗེ་ཅན་གསལ་གདབ། །ཐུགས་ཡིད་དབྱེར་མེད་བསྲེས་པ་རྨི་ལམ་་
འོད་གསལ་དུ་ཁ་སྦྱོར། །མ་ལ་ཝ་བརྒྱད་སྟེགས་ཁར་བཀའ་དྲིན་གསུམ་ལྡན་རྗེ་་་
བཞུགས་གསོལ། །འགུལ་བསྐྱོད་བྲོ་གར་བསྐོར་བས་འགྲོ་བ་ཐ་མལ་ལ་མི་འཆོར། །
སྐྱིད་སྡུག་ལེགས་ཉེས་གང་བྱུང་རེ་ལྟོས་བླ་མ་ལས་གཞན་མེད། །གང་ལ་གཏུག་་་་
དགོས་བྱུང་ཡང་ཤན་འབྱེད་ལ་དོར་ལས་འབད་དགོས། །སྒྱུ་མའི་གར་བསྒྱུར་་་་་
གང་ངོམས་ལྟ་བའི་རྩལ་སྦྱངས་ཞིག་རེད་ན། །ཡོད་པ་བརྐྱང་འཚོ་ཐུབ་དཀའ་་་་
རང་བྱུང་ཡེ་ཤེས་དེ་བསྟན་འཚལ། །མེད་ན་བཙལ་བས་མི་རྙེད་འཕགས་པའི་་་
ནོར་བདུན་ལས་སྤྱོད་ཞུ། །འབྲས་བུ་སངས་རྒྱས་དགོངས་པ་ཀུན་བཟང་ལགས་་་་་
བཅིང་མ་འདི་ལ། །འབད་པས་ལྷུར་ལེན་བྱ་དགོས་འཕྲད་པ་ལན་གཅིག་ལས་་་་
དཀའ་ངེས། །བླ་མའི་ཐུགས་ཀྱི་མན་ངག་ཆུད་ཟོས་རོ་མེད་ལ་མ་གཏོང་། །མི་་
ཚེ་ཆོས་ལ་དྲིལ་དང་འཆི་དུས་བློ་ལྷག་གང་མི་གདའ། །ཞལ་བཀོད་དཔེ་ཐོག་མ་་
ལུས་དྲན་པའི་ཀའུ་རུ་ཆུག་ལ། །སྤྱོད་ལམ་རྣམ་བཞི་དུས་ཀུན་ཤེས་བཞིན་་་་་
གཟིགས་རྟོགས་རེ་མཛད་ནས། །བག་དང་ལྡན་པས་དམ་ཚིག་སྲུང་མཚམས་མི་་
• 320 •



འཆོལ་བར་སྤྱོད་ན། །རིག་འཛིན་རྣམ་བཞིའི་ས་བསྒྲོད་ཡེ་ཤེས་ཆོས་སྐུ་རུ་ཕེབས་
འགྲོ། །དེ་ཚུལ་ཐུགས་ལ་འཇོག་འཚལ་ཀུན་ཉིས་བརྗེད་རྡོ་རུ་གུས་ཕུལ། །སརྦ་་་
མངྒ་ལམ། །
༈ བཀའ་དྲིན་མཚུངས་མེད་བླ་མ་རྡོ་རྗེ་འཆང་། །གནས་སྤྱི་བོའི་གཙུག་གི་་
ནམ་མཁར་མཆོད། །ལར་ཆོས་ལ་མོས་པའི་གང་ཟག་ཁྱོད། །ཚེ་ཕྱི་མར་བསམས་
ནས་འདིར་སླེབ་ལེགས། །རྒྱུད་བརྟགས་དཔྱད་བྱེད་པར་མ་འཆུགས་རེམ། །
གྲོགས་གཉེན་བཤེས་ཞེན་པ་ཆོད་ན་དགེ། །ཕ་བླ་མའི་ཞལ་ཆེམས་བསྒོ་བ་ལྟར། །
སྒོ་གསུམ་པོ་དགེ་ལ་སྦྱོར་བ་དང་། །ཆོས་དམ་ཚིག་གནད་དུ་ཐེང་བ་ན། །ཁྱེད་ཕ་
ཡིས་དྲིན་ལན་གཟོ་བ་འདྲ། །དོན་བྱང་ཆུབ་མཆོག་ཏུ་སེམས་བསྐྱེད་ཅིང་། །འགྲོ་
དོན་ཆེད་ཁོ་ན་ལ་དམིགས་ནས། །བྱམས་སྙིང་རྗེས་བློ་སྦྱོངས་ལ་འབད་ན། །ཁྱེད་
མ་ཡིས་དྲིན་ལན་གཟོ་བ་འདྲ། །ལར་གང་སྣང་དག་པ་རབ་འབྱམས་ལ། །ཁྱེད་་
ཤེས་ནས་དད་པ་སྦྱང་བ་དང་། །བློ་ཐེ་ཚོམ་ལོག་ལྟ་སྤངས་ནུས་ན། །གཉེན་ཉེ་་
འབྲེལ་དྲིན་ལན་གཟོ་བ་འདྲ། །རང་རྩ་ན་བཞུགས་པའི་ཆོས་སྐུ་དེ། །ལེ་ལོ་དང་
གཟུངས་འཛིན་དབང་མ་གཏོང་། །ངང་གནས་ཀྱི་བསམ་གཏན་བཙུན་མོ་ལེགས། །
གཞན་བུད་མེད་བརྟེན་པའི་དགོས་པ་མེད། །དབྱིངས་འོད་གསལ་ཡང་བའི་་་་་
གདན་ཁྲི་ལ། །དོན་བདེ་སྟོང་ཟག་མེད་ཟས་ལ་སྤྱོད། །གང་ཤར་ཡང་རང་རིག་་
རྒྱལ་པོའི་རྒྱུན། །ཁྱོད་རང་ཡུལ་དཔོན་གྱི་དགོས་མེད་འདྲ། །གདངས་ཤེས་རབ་
ཟབ་མོའི་ཀུན་ཤེས་རྒྱལ། །འཛིན་རྟོགས་པའི་ཡུལ་ལས་འདས་པའི་དུས། །
འབད་རྩོལ་བྲལ་ཡེ་བབ་བློན་པོ་ཡོད། །ཁྱོད་རང་ཁྱིམ་མི་དྲག་དགོས་མེད་འདྲ། །
ལར་སྣང་བའི་ཡུལ་ལ་ཞེན་པ་ཆོད། །ཉམས་དམན་སྤུང་རིགས་ལ་ཟིང་ཟིང་་་་༌་
• 321 •



གཏོང་། །ལམ་ཟབ་མོ་སྟོན་དང་སྦྱིན་པའི་ནོར། །ཁྱོད་རང་ཁྱིམ་ནོར་ཕྱུགས་་་་་
དགོས་མེད་འདྲ། །ཕྱི་སོ་ཐར་མཛེས་པའི་མེ་ཏོག་ལ། །ཉེས་ཀུན་སྡོམས་དགེ་བའི་
ལས་རྣམས་སྡུད། །འགྲོ་དོན་བྱེད་ཚུལ་ཁྲིམས་བསླབ་པའི་རྒྱན། །ཁྱོད་རང་ཁྱིམ་
རྒྱན་གྱི་དགོས་མེད་འདྲ། །སྡང་དགྲ་ཡིས་ཟུག་རྔུ་སྲན་ནུས་ཤིང་། །ཆོས་ཕྱིར་དུ་
དཀའ་ཚེགས་ཚ་གྲངས་བསྒོད། །དོན་ལྟ་བའི་གནད་རྟོགས་བཟོད་པའི་གོས། །
ཁྱོད་རང་ཁྱིམ་གོས་ཀྱི་བྱར་མེད་འདྲ། །ལམ་དམ་པའི་ཆོས་ལ་གཞོལ་བའི་སྐབས། །
སྙིང་དཔའ་ཤུགས་བསྐྱེད་ལ་གོ་ཆ་བསྒོ། །གཡུལ་ལེ་ལོའི་ཐང་གཅོད་བརྩོན་་་་་་
འགྲུས་རྟ། །ཁྱོད་རང་ཁྱིམ་རྟ་ཡིས་དགོས་མེད་འདྲ། །དུས་ཉིན་མཚན་དབྱེར་་་་
མེད་ཉམས་ལེན་ངང་། །རྒྱུད་བསམ་བསྟན་དེ་ལས་མ་འདས་ན། །དེ་རྒྱལ་བ་་་
དགྱེས་པའི་བསམ་གཏན་ཟས། །ཁྱོད་རང་ཁྱིམ་ཟས་ཀྱིས་བྱར་མེད་འདྲ། །དོན་
ཐོས་བསམ་བསྒོམས་པའི་ན་ཚོད་དར། །ལྷ་བསྒོམས་པའི་གདེངས་དང་མི་འབྲལ་
བ། །བློ་གཏད་ཆོག་ཤེས་རབ་གྲོགས་པོ་ཡོད། །ཁྱོད་རང་ཡུལ་གྲོགས་ཀྱི་དགོས་་་་
མེད་འདྲ། །གནས་མི་མེད་དབེན་པའི་རི་རྩེ་ན། །གཡུལ་སྐྱེན་སྣང་བདུད་ཀྱི་ཇག་
པ་ཟུང་། །དེར་བརྟེན་མཛོད་རང་ཡུལ་དགོས་མེད་འདྲ། །འདྲ་བཅུ་གསུམ་པ་ཡི་
རྒྱང་གླུ་དེ། །སེམས་ལ་བརྟེན་ཕན་ནོ་ཆོས་ལྷུན་གཉིས། རྒད་ནག་པོ་སྨྱོན་པ་ཀུན་
ཉིས་སྨྲས། །དགེ།
༈ དྲིན་མཚུངས་མེད་བླ་མ་རིན་པོ་ཆེ། །གནས་སྙིང་དབུས་ཐིག་ལེར་དད་་་་
བརྒྱའི་མཆོད། །རྟེན་དལ་འབྱོར་མི་ལུས་ཐོབ་པ་དེ། །ཁྱེད་ཕོ་སྒོ་མཐོ་བའི་འབྲས་
བུ་མིན། །འདི་དོན་དང་ལྡན་པར་མ་བྱས་ན། །ཁྱེད་འབྱོན་པ་བར་དོའི་འཕྲང་་
ཆེན་ཡོད། །གནས་མི་མེད་དབེན་པའི་རི་ལ་སོང་། །བློ་འདུ་འཛིའི་བྱ་བཞག་་་་
• 322 •



ཤུལ་ཏུ་སྐྱུར། །སྐྱོ་ཆད་དེ་བ་ལ་བློ་རེ་སྦྱོངས། །དུས་དེ་ཚེ་ཉམས་རེ་འབྱུང་རྒྱུ་ཡོད། །
གཟུགས་མཛེས་ཀྱང་མི་རྟག་རྒས་པའི་ཆོས། །སྒྲ་སྙན་ཀྱང་མི་རྟག་སྟོང་པའི་རྒྱུ། །
ཡུལ་གང་ཡང་འཁྲུལ་བའི་མཚང་བཙལ་ན། །ཁྱེད་འཛིན་ཞེན་དེ་ལ་གནོད་རེ་་་་
ཐང༌། །གར་སོང་ཡང་བླ་མ་རིན་པོ་ཆེར། །ཡིད་མོས་གུས་ལྡན་ན་བྱིན་རླབས་་་
འབྱུང་། །བློ་ཐེ་ཚོམ་ཅན་གྱི་གང་ཟག་ལ། །མགོན་སངས་རྒྱས་སྟོང་གི་བྱིན་་་་་
རླབས་ཟད། །ཁྱེད་དེ་རང་བདེ་མོར་འདི་རུ་བཞུགས། །སང་ཉིན་པར་ཨེ་རྟག་ཆ་
མེད་ཡིན། །དབུགས་ངར་ཆེན་ཐིམ་སྡུད་ཤར་བ་ན། །དཔའ་ཆེན་པོ་ཡོད་དམ་་་
སྙིང་གི་བུ། །ཁྱེད་འདི་སྣང་སྐབས་ན་ཞེ་སྡང་ཆེ། །དགྲ་འཆི་བདག་བདུད་པོ་་་
ཐོན་ཉིན་ལ། །དཔའ་མི་ཞུམ་ཞེ་སྡང་རྔམ་པོ་ཆེ། །བསྐྱེད་ནུས་པ་ཡོད་དམ་སྙིང་
གི་བུ། །ཁྱེད་འདི་སྣང་སྐབས་ན་འདོད་ཆགས་ཆེ། །དགྲ་ཤལ་མ་རི་ཡི་སྡོང་པོའི་
རྩེར། །སྙིང་དགའ་བའི་ལྕགས་ཀྱིས་བུ་མོ་ཡོད། །ཆགས་སྦྱོར་བ་ནུས་སམ་སྙིང་གི་
བུ། །ཁྱེད་འདི་སྣང་སྐབས་ན་གཏི་མུག་ཆེ། །དགྲ་བར་དོའི་མུན་ནག་འཐིབས་་་་
པའི་དུས། །གཏི་མུག་གི་སྣང་བ་མངོན་སུམ་ཅན། །དེ་རོ་ཉལ་ཐུབ་བམ་སྙིང་གི་
བུ། །ཡུལ་མཁའ་ལ་ལྡིང་བའི་བྱ་རྒྱལ་ཁྱུང་། །སྒྲོ་གཤོག་དྲུག་རྒྱས་པའི་ལང་ཚོ་
ཡིས། །ས་བར་སྣང་རླབས་ཀྱིས་གཅོད་པ་ལ། །ཐབས་མང་པོ་མི་དགོས་རང་རྩལ་
རྒྱས། །ལྷ་འོད་གསལ་ནམ་མཁའ་ཡངས་པའི་ཀློང་། །དོན་ཤེས་རབ་རིག་པའི་བུ་
ཆུང་བསྒྲོད། །རྩལ་ཅི་ལྟ་ཅི་སྙེད་ལང་ཚོ་རྒྱས། །གཡུལ་མཚན་མའི་བར་སྣང་་་་་
ཤུགས་ཀྱིས་གཅོད། །དཔེ་བུམ་པ་བཅག་པའི་ནམ་མཁའ་དང་། །ཕྱི་ནམ་མཁའ་
རྣམ་པར་དག་པ་གཉིས། །གཅིག་གྱུར་ཚེ་དབྱེ་བ་འབྱེད་པ་ནི། །གཞན་སུས་ཀྱང་
མི་ནུས་རོ་གཅིག་ངང་། །གཞི་འོད་གསལ་རྫོགས་པ་ཆེན་པོའི་ངང་། །ལམ་བྱུང་
*
，
• 323 •



རྒྱལ་རིག་པའི་ཡེ་ཤེས་གཉིས། །བློ་འཛིན་པས་མ་བཅོས་རོ་གཅིག་ངང་། །དེ་་་
སུས་ཀྱང་གཉིས་སུ་བྱར་མེད་ལང་། །ཡུལ་ཁྲིམས་བདག་རྒྱལ་ཆེན་གཏུམ་རྔམས་
ཅན། །འཁོར་བྲན་འབང་རྩལ་དུ་སྡུད་པའི་དུས། །སེམས་ཤེས་པ་བྲེད་ནས་བག་
ཟོན་བྱེད། །ཚིག་རེ་འགའ་ཙམ་ཡང་ལོག་པ་མེད། །འདིར་བྱ་སྤྱོད་རྣམ་པ་ཐམས་
ཅད་ལ། །དྲན་སྟོད་ཕུར་བཀྲན་ནས་ལྟ་བ་སྐྱོངས། །ཡིད་ཤེས་བཞིན་གསལ་བའི་
སྒོམ་པར་འགྲོགས། །རྒྱུད་བག་ཡོད་ཀྱིས་ནི་འཇུག་ལྡོག་གཟབ། །སླར་མ་རིག་་་་
མུན་པ་སངས་བའི་སྐབས། །ཡེ་ཅི་བཞིན་གཉུག་མའི་ངང་མདངས་རྒྱས། །དུས་
དེ་སྐབས་གཟུང་འཛིན་བདུད་ལས་རྒྱལ། །བུ་དེ་ལྟར་མ་འཆུག་སྙིང་སློབ་གཉིས། །
ང་དུག་ལྔ་ཆེ་བས་ཁྱི་ཕག་འདྲ། །ང་རྣམ་གཡེང་ཆེ་བས་བྱིས་པ་འདྲ། །ང་མི་དགེ་
ཆེ་བས་རྔ་མོང་འདྲ། །ཁྱེད་རྣམ་གཉིས་དེ་ལྟར་མ་མཛད་ལེགས། །ཀུན་ཉིས་ཕུལ།
༈ དེ་ནས་ཡང་། ཀ་ཚོམ་ཡི་གེའི་ཚིག་ལ་མཁས་འདོད་ཀྱང་། །ཁ་ཙམ་བརྗོད་
པས་སེམས་ལ་ཕན་མི་འབྱུང་། །ག་ནས་བརྟག་ཀྱང་ཤེས་འདོད་ཞེ་རྩ་སྦོས། །ང་
རྒྱལ་དེ་ཚོས་ཐར་བའི་སྲོག་རྩ་འགགས། །ཅ་ཅོལ་གདངས་དབྱངས་ཕྱག་ལེན་་་་་
མཛེས་པ་དང་། །ཆ་ལང་སིལ་སྙན་འབུད་དཀྲོལ་ལེགས་ན་ཡང་། །ཇ་བཀོལ་་་
བྱེད་རྒྱུས་དཀོར་ལ་མགྲིམ་སྲིད་ཀྱང་། །ཉ་མོ་ལྕགས་ཀྱུའི་ཟིན་ལྟར་འཁོར་བར་་་
འཆང་། །ཏ་ལེར་དལ་འབྱོར་མི་ལུས་རིན་པོ་ཆེ། །ཐ་ཆད་ལས་ཉོན་དབང་དུ་མི་
གཏོང་བར། །ད་ནས་ཟག་མེད་དགེ་སྦྱོར་མ་འབད་ན། །ན་ཚ་གཟེར་ཆེན་ཐེབ་་་
དུས་ཅི་ཞིག་བྱ། །པ་ཀང་ལ་སོགས་ཆོས་སྐྱོང་དྲག་རྩལ་ཅན། །ཕ་རོལ་དགྲ་བོ་་་
བརླག་བྱེད་བསྒྲུབ་ན་ཡང་། །བ་ཐག་བཀྲམ་བཞིན་རང་གི་རང་ཉིད་བཅིང་། །
མ་གྱུར་འགྲོ་བར་ཞེ་གནག་རང་ལ་སྡུག །ཙ་ཚུབ་འཁྲུགས་པ་ངར་འཛིན་བདུད་
• 324 •



ཀྱི་གེགས། །ཚ་ཞིང་བསྲེགས་པ་ཞེ་སྡང་འབར་བའི་མེ། །ཛ་གད་ལྟ་བུའི་ཆགས་་
སྲེད་འདོད་ཞེན་ཆུང་། །ཝ་མོ་ཁུང་ལྟར་འགུམ་བཞིན་གཏུ་མིག་མུན། །ཞ་བོ་་་་
ལྟར་ལྷག་འཁོར་བའི་ལེ་ལོའི་དགྲ། །ཟ་ཟིས་མྱོས་ལྟར་བྲུད་མཁན་རྣམ་གཡེང་་་
བདུད། །འ་ཡེ་དེ་དག་མ་ལུས་ཐམས་ཅད་ལ། །ཡ་རབ་རྒྱལ་བའི་ཤེས་རབ་རལ་
དྲི་ཡིས། །ར་ཅོ་བཅད་བཞིན་དཔའ་གཏུམ་རྔམས་ཕབ་ཏེ། །ལ་འུར་གཉིས་མེད་
དབུ་མ་ཆེན་པོའི་སྦུབ། །ཤ་ཁྲག་གཏོར་བཞིན་རྩ་བ་དྲུང་འབྱིན་ནས། །ས་ཆེན་་
རིག་པ་ཆོས་སྐུར་དཔག་ཐུབ་ན། །ཧ་ཧ་འཁོར་བ་འདི་ལས་ཐར་བ་འདྲ། །ཨ་་་
རོགས་སློབ་བུ་རྣམ་གཉིས་ཐུགས་ལ་ཞོག །ཀུན་ཉིའི་གུས་ཕུལ། དགེའོ། །
༈ ཨེ་མ། ཀ་ཡེ་དབེན་པའི་རི་ཁྲོད་སྐྱིད་པོ། །ཁ་དོག་ཡག་མཛེས་ཁང་པའི་
དགོས་མེད། །ག་བཞི་གདུང་བརྒྱད་ལ་བ་དོན་མེད། །ང་འཛིན་མེད་པའི་ས་ཕུག་
བྲག་ཕུག །ཅ་ཅོས་འཁོར་བའི་གཡུལ་ལས་རྒྱལ་ལོ། །ཆ་ལུགས་ཆོས་གཟུགས་་་
བདག་འདྲ་ལྟ་བུའི། །ཇ་ནས་བསོགས་འཇོག་ཁེ་བསྐྱེད་བྱས་པ། །ཉ་མོ་ལྕགས་ཀྱུ་
ཤ་ཟ་ལྟར་རོ། །ཏ་རེས་དལ་འབྱོར་ལུས་རྟེན་ཐོབ་དུས། །ཐ་ཆད་དཀོར་ལ་་་་་་
འབྱམས་སོང་ཡི་མུག །ད་ལམ་སང་ཕོད་བློ་སྣ་རང་ཡང་། །ན་གཟེར་འཆི་བ་་་
ཐོག་དུ་སྡུག་གོ། །པ་འུར་མི་ཚེ་ཡང་ལ་ཟད་སོང་། །ཕ་རོལ་འགྲོ་རན་ད་ནི་ཅི་་་
བྱེད། །བ་གླང་དུད་འགྲོའི་ཁྱུ་དང་ཁྱད་མེད། །མ་གི་དམྱལ་ཁམས་འགྲིམ་དགོས་
སྡུག་གོ། །ཙ་རི་དབེན་པའི་དགའ་ཚལ་བརྟེན་ནས། །ཚ་གྲང་ཁྱད་བསད་ཆོས་ལ་
འབད་དགོས། །ཛ་ཧཱུྃ་མིག་བསྒྲད་འདུལ་ལས་བྱས་ཀྱང་། །ཝ་བརྒྱལ་འདྲ་བའི་་་
འདྲེ་འཛིན་མི་འདུལ། །ཞ་ལྟར་བརྟེན་པའི་བླ་མའི་སྐུ་དྲུང་། །ཟ་བཏུང་ཟད་་་་
ཟིང་མེད་ཀྱང་སྡོད་དགོས། །འ་ལེང་བཀའ་གདམ་གོང་མའི་མཛད་སྤྱོད། །ཡ་་་
• 325 •



་
，
རབ་རིག་འཛིན་བླ་མའི་སློབ་བརྒྱུད། །རལ་བ་གླེགས་བམ་གཙུག་དུ་བརྟེན་ནས།
ལ་འུར་རིག་པའི་རང་ངོ་བསྐྱང་ན། །ཤ་ཁྲག་འཇའ་ལུས་འོད་སྐུར་གྲུབ་དེ། །ས་
ལམ་སྐད་ཅིག་གཅིག་གིས་ཆོད་པ། །ཧ་ཧ་དེ་འདྲའི་སྐྱེས་བུ་དམ་པ། ཨ་དོན་སྐྱེ་
མེད་ནང་དབྱིངས་གྲོལ་འགྲོ། །ཨ་ལེགས་རྗེ་བཙུན་བླ་མའི་སྐུ་དྲིན། །ལོ་གོ་མིག་་
ནས་མཆི་མ་ཤོར་འོང་། །འུ་ཅག་དེ་འདྲའི་བརྒྱུད་པ་རེད་ཡ། །ཡ་ཡ་མ་འཆུག་་་
སྙིང་གྲོགས་དམ་པ། ཧེ་ཧེ་སྤྲང་པོའི་གླུ་མགུར་ཕུལ་ལོ། །
༈ མོས་ལྡན་བློ་གྲོས་བཟང་པོ་ལ། །སྙིང་གཏམ་སེམས་ལ་བརླན་བགོ། །དལ་
འབྱོར་རིན་ཆེན་གྲུ་གཟིང་ནི། །ཡང་ཡང་རྙེད་པ་མ་ཡིན་པའི། །བརྒྱ་ལས་ལན་་་
གཅིག་འབྱུང་བ་ཡིས། །རྟེན་བཟང་ཆུད་ཟོས་མ་བྱེད་རེམ། །ཐོས་ཚོགས་མཐའ་
རྒྱ་ཆོད་པར་དཀའ། །དེ་ཚུལ་རྟོགས་པའི་རེ་བ་མེད། །བྱམས་དང་སྙིང་རྗེ་བྱང་
ཆུབ་སེམས། །བརྟེན་དང་རྩ་བ་དེ་རུ་འདུས། །དབང་བསྐུར་བྱེད་པའི་རེ་བ་མེད། །
རྣམ་གྲངས་བསམ་མི་ཁྱབ་ནའང་། །རང་རིག་ཆོས་སྐུ་རྟོགས་གྱུར་ན། །རང་་་་་
དབང་རང་ལ་ཐོབ་པའོ། །གཏོ་འདོན་བྱེད་པའི་རེ་བ་མེད། །ནང་རྟོག་ཉོན་་་་་
མོངས་འདུལ་ལ་བརྩོན། །གཟུང་འཛིན་དབུ་མར་བསྒྲལ་ནུས་ན། །རང་འཁྲུལ་་
རྩ་བ་ཆོད་པས་ལེགས། །ཨ་ཁུ་མཁས་མཁས་བསོགས་ལ་མཁས། །ཇ་ཊཾ་སྐུད་རས་
འབྲུ་ནོར་སོགས། །མཆོད་དེ་སྐྱེ་སྒྲོ་བཀང་ནའང་། །གཤིན་རྗེར་བུ་ལོན་སོད་རབ་
མེད། །སྡུག་བསྔལ་ཁུར་བོ་ཆེན་པོ་ནི། །མྱོང་བར་ངེས་པའི་སེར་སྣ་སྤོངས། །
བསོགས་འཇོག་མ་བྱེད་ཆོག་ཤེས་བརྟེན། །འདོད་ཆུང་ངང་ནས་བསྒྲུབ་ལ་བརྩོན། །
ང་རྒྱལ་མ་མཐོ་དམན་ས་ཟུངས། །མཛེས་ལ་མ་རེ་ཧྲིལ་བོ་གྱོན། །གྲོང་ལ་མ་་་་་
ཆགས་གཅིག་པུར་སྡོད། །ཐོས་པ་མི་ཤེས་ཉམས་ལེན་རེམ། །བསྒོམ་པ་བྱང་ཆུག་
• 326 •



འཐིབ་ལས་གྲོལ། །སླ་བ་སེམས་ཀྱི་གསལ་བ་བཙལ། །ཡེ་ཤེས་རྗེན་པར་མངོན་་་་
བྱུང་ནས། །འདུ་འཛི་བྲལ་བ་ཉམས་སུ་ལོངས། །གང་ཤར་རང་གྲོལ་དོན་ལ་ལྟོས།
བདེ་བའི་ལམ་གྱིས་བདེ་གཤེགས་ཞལ། །ཇི་བཞིན་རྟོག་པའི་གདེངས་ཐོབ་ན།
སྐྱིད་པའི་འདུན་མ་གྲུབ་པས་བཟང་། །བུ་ཁྱོད་དལ་འབྱོར་དོན་དང་ལྡན། །རྒད་
པོ་བདག་གི་ཞེ་བློ་བདེ། །དཔོན་སློབ་བསམ་པ་མཐའ་རུ་ཕྱིན། །དེ་ལུགས་་་་་
བརྗེད་སྤྲོས་པ་ལ། །ནུས་ལྡན་རྡོ་རྗེས་ཕུལ་བ་དགེ། ། །
༈ ཨ་ཧོ། མི་མེད་རྫ་རྔའི་ཀེའུ་ཚང་། །ཀུན་གྱི་ཐུན་མོང་མ་ཡིན། །རྣལ་་་
འབྱོར་དབེན་ཁྲོད་འདོད་པའི། །ཆོས་མཐུན་སྒྲུབ་ཁང་དེ་འོ། །ཕྱི་ཚུལ་འཁོར་བ་
ལྟར་སྣང་། །ནང་ནི་སྦས་པའི་རྣལ་འབྱོར། །དོན་གྱི་ཧེ་རུ་ཀ་དཔལ། །ང་རྗེས་་
སློབ་དང་མི་བསླུ། །དམ་ཚིག་གསེར་གྱི་ཐག་པས། །བཅུ་གསུམ་བར་དུ་འབྲེལ་་་
བའི། །རོང་སྔགས་ཡུལ་གྱི་བན་ཆུང་། །ང་ཡི་གནས་ཚུལ་མཐོང་ངམ། །གདོས་
པོའི་བླ་མ་གཞན་མེད། །མདོ་རྒྱུད་གཞུང་ལ་མ་དྲིས། །བསླབ་སྦྱངས་ལྟོས་ལ་་་་་
ཡོངས་དབེན། །བློ་བདེའི་རྒད་པོ་སྐྱིད་ཡ། །མིང་ཡང་ཀུན་བཟང་ཉི་མ། །དོན་
དུ་ཀུན་བཟང་མཇལ་ཡོད། །མིང་དོན་གཉིས་ཀ་མཐུན་པའི། །ཀུན་བཟང་་་་་་
གཏེར་སྟོན་འདྲ་ལོ། །དགོངས་པ་གནས་ལུགས་དོན་ལས། །གཡོ་བ་སྐད་ཅིག་མི་
གདའ། །དོན་བརྒྱུད་གཤིས་ནས་རྫོགས་པས། །ཆོས་སྐུའི་གཏེར་སྟོན་ཡིན་ཐང་། །
ངེས་པ་ལྔ་ལ་གནས་བཞིན། །བརྡ་དཔེའི་དམ་ཚིག་འཛིན་པའི། །རིག་པའི་་་་་
བརྒྱུད་པ་ལྷུན་རྫོགས། །ལོངས་སྐུའི་གཏེར་སྟོན་འདྲ་ཡེ། །མ་འགགས་སྤྲུལ་བའི་
དྭངས་མཚོར། །ས་ལེར་གཟིགས་པའི་བརྫུར་ངོམས། །འབྲེལ་ཚད་དོན་ལྡན་་་་་
མཛད་པས། །སྤྲུལ་སྐུའི་གཏེར་སྟོན་ངེས་འདྲ། །ཡེ་རྒྱ་ཀུན་ཏུ་བཟང་མོའི། །
-
• 327 •



，
དགོངས་པའི་ནུ་ཞོས་བརྒྱག་ཡོད། །ཆོས་སྐུའི་གདུལ་ཞིང་མེད་ན། །གབ་པའི་་་
གཏེར་སྟོན་ལོང་ཡིན། །དམ་རྒྱ་རྣལ་འབྱོར་དབང་མོའི། །བདེ་ཀློང་བཱ་གར་སྤྱོད་
ཡོད། །ལོངས་སྐུའི་གདུལ་ཞིང་མེད་ན། །སྦས་པའི་གཏེར་སྟོན་ལོས་ཡིན། །ཡིད་
རྒྱ་གསང་གསུམ་ཟུངས་འབྲེལ། །རིགས་ལྔའི་འབུམ་སྤྲིན་འཁྱུད་ཡོད། །སྤྲུལ་སྐུའི་
གདུལ་ཞིང་མེད་ན། །མི་རྒན་ང་ལས་ཆེ་སྣང་། །ཀ་དག་དབྱར་གནས་གཞི་་་་་
བཟུང་། །སྣང་བཞིའི་དབྱར་མཐོང་མཛད་ཅིང་། །རིག་པར་དབྱར་ཁས་བླང་་་་་
ནས། །ཡེ་ཤེས་ལྷུང་བཟེད་གཙང་མར། །དུག་ལྔ་ཅེར་གྲོལ་བསོད་སྙོམས། །
གཟུགས་སྐུ་མ་འདྲེས་ཆོས་གོས། །ཆོས་སྐུ་མཁའ་ཁྱབ་སྣམ་སྦྱར། །གང་ཤར་རང་
གྲོལ་མཐིང་ཤམས། །ཞེན་མེད་རོ་མཉམ་གདང་བར། །སྤོངས་བ་ཞི་ལྷག་ཟུང་་་་
འབྲེལ། །ཀློགས་པ་སྐུ་གསུམ་རྩལ་སྦྱངས། །འགགས་མེད་སྦྱིན་གཏོང་ཕང་མེད། །
བློ་བྲལ་ཚུལ་ཁྲིམས་གཙང་མ། །ཐུགས་ཕྲད་རྗེས་མེད་བཟོད་ཆེན། །མཉམ་རྗེས་
ཟུང་སྦྲེལ་བརྩོན་འགྲུས། །ཅོག་བཞག་བཞི་ཡི་བསམ་གཏན། །གྲོལ་ཚུལ་དྲུག་གི་
ཤེས་རབ། །ནུབ་མེད་རྟག་པར་སྤྱོད་ཡོད། །སྣང་ཚད་གཟུགས་སྐུའི་བཀོད་པ། །
ཞི་ཁྲོ་དམ་པ་རིགས་བརྒྱ། །གནས་ན་ངེས་པ་ལྔ་ལྡན། །ལོངས་སྐུ་གངས་ཅན་་་་
མཚོ་ཡིན། །དོན་དུ་ཐིག་ལེ་ཉག་གཅིག །གཞོན་ནུ་བུམ་སྐུའི་རྒྱལ་སྲིད། །གསང་
གསུམ་གཅིག་ཏུ་སྤྱོད་པས། །གསུམ་ལྡན་རྡོ་རྗེ་འཛིན་ལགས། །སུས་ཀྱང་མཐོང་
ཐབས་མི་འདུག །ཅི་བྱ་དམུས་ལོང་ཁ་ཅིག །གཏེར་སྟོན་རྒྱལ་པོའི་བཀོད་པའི། །
རྩལ་རྣམས་རང་ཀློང་བསྡུ་སྟེ། །གདུལ་བྱའི་ལུང་ཡུལ་སྟོང་པར། །གྱུར་ཚད་ཁྱོད་
ཀྱིས་ཅི་བྱ། །ད་ནས་ངེས་གསང་རྫོགས་ཆེན། །རྒྱལ་ཐབས་སྤྱི་བླུགས་དབང་ཞུས།།
སྟོན་འཁོར་བུམ་སྐུར་སྤྱོད་པས། །རྟེན་འབྲེལ་མ་བརྗེད་ཀུན་རྡོར། །གཏུམ་དྲག་
• 328 •
，



གླིང་པའི་གདམས་ཟབ། །དགེ་ལེགས་བཀྲ་ཤིས་གཡང་འཁྱིལ། །ཞེས་གསུང་སྙིང་
གི་བུ་འཁོར་རྣམས། །དལ་འབྱོར་འདི་རྙེད་པར་དཀའ་བས་ཆོས་མིན་འཇིག་་་་་
རྟེན་གྱི་བྱ་བས་ཆུད་ཟོས་སུ་མ་གཏོང་། ཚེ་འདི་ལ་རྟག་པ་མེད་པས་ཆོས་བརྒྱད་
འཆོལ་རྙོགས་སུ་མ་སྤྱོད། འཁོར་བ་སྡུག་བསྔལ་ལས་མ་འདས་པས་དུས་འདིར་་
ཐར་ངེས་པའི་ཉམས་ལེན་ཞིག་རེམ་རེམ། རྒྱུ་འབྲས་བསླུ་མེད་འདི་གསུངས་པ་་
ལ་ཐེ་ཚོམ་དང་ཡིད་གཉིས་མ་བྱེད། སྐྱབས་གསུམ་ཀུན་འདུས་ཀྱི་ངོ་བོ་བླ་མ་ཡིན་
པས་ཡིད་ཆེས་ཀྱིས་དད་པ་མོས་གུས་མཛོད་ཅིག །འཁོར་བ་རྟེན་འབྲེལ་ཙམ་་་་
ཡིན་པས་འགྱུར་མེད་བྱང་ཆུབ་ཀྱི་སེམས་རིན་པོ་ཆེ་འདི་ཡང་ནས་ཡང་དུ་བསྐྱེད་
ཅིག །བསོད་ནམས་ཚད་མེད་པ་ཡང་དག་པའི་རྟོགས་པ་འབྱུང་བའི་གཞི་ཡིན་་་
པས་ཚོགས་བསགས་མཎྜལ་མཆོད་འབུལ་ལ་ཐང་ལྷོད་མ་བཏང་། ཐ་སྙད་ཐམས་
ཅད་མིང་རྐྱང་བཏགས་ཡོད་ཙམ་ཡིན་པས་སྤྲོས་ཀུན་བྲལ་བའི་ལྟ་བ་སྟོང་ཉིད་་་་་
འདི་ཁ་བཤད་ཙམ་མིན་པར་སྙིང་ནས་རྟོགས་མཛོད། རང་བྱུང་སངས་རྒྱས་ཀྱི་
དགོངས་པ་ལག་མཐིལ་དུ་བཀོད་ནས་མཛུབ་ཁྲིད་མཛད་པ་འདི་ཡལ་བར་མ་དོར།
བཀའ་གདམས་གོང་མའི་རྣམ་ཐར་དང་མཐུན་པར་སྒྲུབ་རྒྱུད་ཀྱི་བསྟན་པ་རི་སུལ་
དུ་བཟུང་ནས་གྱོང་ལྟོས་གོས་གཏམ་གསུམ་ལ་བཏང་སྟེ་གཅིག་པུར་གར་སོང་ཆ་་
མེད་ཀྱི་སྒོ་ནས་ཆོས་མིན་གྱི་བྱ་བ་སྲོག་གི་སླད་དུ་མི་བྱེད་པ་ཞིག་གྱིས་དང་། རང་
སྣང་སྐུ་གསུམ་གྱི་ཞིང་ཁམས་གང་རུང་ལ་རྒྱང་ཐག་ཅེས་ཕྱིར་རིང་སྟེ། ངེད་ཅག་
ཚོམ་བུ་གཅིག་ཏུ་སངས་རྒྱས་པའི་རྟེན་འབྲེལ་ལོས་ཡོད་བསམ་པའི། ཚོང་་་་་
ནམས་དཀོར་ཁ་གྲོང་ཆོག་སྤྲང་འཁྱར་ཉུག་སྡོམ་ལ་ཡན་མི་གཏོང་པར་སྙིང་ཐག་་་
པ་ནས་རེམ་རེམ། གླིང་བ་བདུད་འཇོམས་དཔའ་བོའི་བདག་རྒྱུད་སྐྱོངས། །ཀ་་
• 329 •



དག་རང་ངོ་འཕྲོད་པའི་སྙིང་ནོར་ཁྱེད། །ཁ་རོག་གཅིག་པུར་དབེན་པའི་རི་སུལ་
སྡོད། །ག་རེད་འཆི་བ་ནམ་འོང་ཆ་མི་ཆོད། །ང་བདག་ཐ་མལ་ལུས་ན་འགྱོད་རེ་
ཆེ། །ཅ་ཅོའི་ཆོས་བཤད་མི་འོང་ཕར་ལ་ཞོག །ཆ་ལུགས་ཡག་པོ་མི་སེམས་འདོད་
ཆུང་བརྟེན། །ཇ་དར་རྒྱུ་རྫས་བསགས་སྤེལ་ཅི་ཞིག་བྱ། །ཉ་མོ་རྒྱ་རུ་ཚུད་ལྟར་་་་
འཆང་བྱེད་ཡིན། །ད་ལེར་རྒྱལ་བ་གོང་མའི་རྣམ་ཐར་བཞིན། །ཐ་ཚིག་ཆོས་པའི་
སྒྲུབ་གནས་རི་ལ་འཛིན། །ཏ་ལྟ་འཆི་ཡང་བློ་ལྷག་མེད་གྱུར་ན། །ན་རྒས་གང་་་་
བྱུང་སེམས་ལ་བྱེད་སྔགས་མེད། །པ་ཁུར་སང་བྱེད་གནང་སྒྲུབ་ཕྱི་བཤོལ་བལྟུང་།།
ཕ་ལྟོས་དཔོན་དང་རེ་བས་ཅི་ཞིག་བྱ། །བ་རྔ་རང་ལྕགས་བྲབ་ནས་བསྒོམ་་་་་
སྒྲུབས་བརྩོན། །མ་རབ་ཁྱི་གྲལ་ཟེར་ཡང་དམ་པའི་ལུགས། །ཙ་ར་ཅི་བཞིན་རང་
མཐོང་མི་ཆེ་བར། །ཚ་གྲངས་མྱོང་ངེས་དམ་ཚིག་མི་ཉམས་པར། །ཛ་གད་སྙིང་
ཞུགས་སྨྱོན་སྤྱོད་ལ་སོགས་དོར། །ཝ་སྐྱེ་རི་ལ་བྲོས་བཞིན་དབེན་གནས་ཟུང་། །
ཞ་བོ་ཇི་བཞིན་ཁྱིམ་ལ་སྡོད་མ་ཆེ། །ཟ་ཟིའི་མྱོས་ལྟར་དཀོར་ཁ་ཡི་མ་འབྱམས། །
འ་ཡི་བློ་བསྡུང་ཆོས་ལ་རྩེ་གཅིག་དྲིལ། །ཡ་རབས་གོང་མའི་མཛད་སྲོལ་འབྱུང་བ་
ལེགས། །ར་ལྟར་གྱོང་བོའི་རྒྱུད་འདི་ཆོས་ཀྱི་ཐུལ། །ལ་འུར་སུ་དང་ལྟ་སྤྱོད་མི་་་
བསྟུན་པར། །ཤ་ཕོ་ནགས་གསེབ་གབ་ལྟར་ངེས་མེད་ཀྱིས། །ས་ཡུལ་ཉེ་རང་་་་་
ཆགས་སྡང་ཆམས་ཀྱི་བསྐྱུར། །ཧ་ཧ་འཁོར་བའི་ཆོས་ལ་ཞེན་ལོག་རེམ། །ཨ་་་་
ལགས་གཏད་ས་བཞི་པོ་མཐར་འཁྱོར་ནས། །ཡབ་མྱེའི་གོང་མའི་སློབ་ཚོགས་་་་
རྣམ་ཐར་བཞིན། །བྱ་བཏང་འཇའ་ལུས་འབྱུང་ན་ཨ་ལ་ལ། །མིན་ཀྱང་ན་དགའ་
འཆི་སྐྱིད་བློ་བདེ་བ། །ཅེས་ཀྱང་གལ་ཆེ་མ་བརྗེད་མཐར་ཕྱིན་ལོ། །ཐུགས་དམ་་
དཀྱིལ་ཞོག་ནུས་ལྡན་རྡོ་རྗེས་ཕུལ།
• 330 •



༈ བྱ་བ་མི་མང་དབེན་པའི་རི་ལ་སྐྱིད། །ཕར་ལྟོས་དཔོན་མེད་གཅིག་པུ་བློ་
བདེ་སྐྱིད། །ཚུར་ལྟོས་གཡོག་མེད་ངོ་བསྲུང་མི་དགོས་སྐྱིད། །བླ་མ་སངས་རྒྱས་་་
འདི་འབྲལ་མེད་པའི་སྐྱིད། །གདམས་ངག་བདུད་རྩིའི་ཞེ་ཁ་བརྒྱག་པས་སྐྱིད། །
མཐའ་བྲལ་ལྟ་བ་ཡང་དོག་མེད་པའི་སྐྱིད། །ཟང་ཐལ་བསྒོམ་བློ་འཁྲི་ཞེན་བྲལ་་་
བའི་སྐྱིད། །དད་པས་ཞིང་ས་རྟོགས་པས་བྱུང་བ་སྐྱིད། །སྙིང་རྗེའི་ལོ་འདབ་་་་
གཞན་ཕན་འབད་མེད་སྐྱིད། །ཚུལ་ཁྲིམས་རྣམ་གསུམ་སྐྱེལ་མ་དག་པས་སྐྱིད། །
སྦྱིན་པ་ཡང་དག་བརྒྱག་བྱེ་འཛོམ་པས་སྐྱིད། །ཐོས་པས་རྒྱུད་གྲོལ་ཞི་བ་དུལ་བ་་
སྐྱིད། །བསམ་པའི་ཁྲེལ་ཡོད་དྲན་ཤེས་བག་ལྡན་སྐྱིད། །འཁོར་བར་ཞེན་ལྡོག་ངོ་
ཚ་ཤེས་པ་སྐྱིད། །ཤེས་རབ་སྒྲོན་མེའི་མ་རིག་མུན་སེལ་སྐྱིད། །རྣམ་སྨིན་ལུས་རྒྱ་
བྲག་གསེབ་བཞུགས་ན་སྐྱིད། །སེམས་ཉིད་ཡི་དམ་ལྷ་སྐུར་སྨིན་ན་སྐྱིད། །འདོད་
ཆུང་ཆོག་ཤེས་ཀྱི་ནས་སྲོག་འཚོ་སྐྱིད། །དལ་འབྱོར་དོན་ལྡན་ལྷ་ཆོས་འགྲུབ་ན་་་་
སྐྱིད། །མི་རྟག་རྒྱུད་བསྐུལ་འཆི་ཆོས་འགྲུབ་ན་སྐྱིད། །འཁོར་བ་སྤངས་ནས་ཆོས་
མཐར་ཕྱིན་ན་སྐྱིད། །རྒྱུ་འབྲས་ཐན་ལ་མི་བརྩི་ཞིབ་ན་སྐྱིད། །སྣང་བ་བདེ་་་
མེད་སྒྱུ་མར་རྟོགས་ན་སྐྱིད། །བདག་འཛིན་གཞི་རྩ་ཐད་གར་ཆོད་ན་སྐྱིད། །རེ་་
དོགས་འཕྲང་གྲོལ་བདུད་ལས་རྣམས་རྒྱལ་སྐྱིད། །ཤེས་པ་དགའ་སངས་སྣང་བ་་་
ཡངས་ཁྲོལ་སྐྱིད། །བྱ་བ་ཟིན་པའི་མི་བཞིན་ཁུང་ལྷོད་སྐྱིད། །དུག་ལྔ་འབུར་་་་་
འཇོམས་ཐུག་འཕྲད་རྗེས་མེད་སྐྱིད། །སྲིད་པར་མི་ལྡོག་ཆོས་ཉིད་མངོན་སུམ་སྐྱིད།།
ཞི་བར་མི་ཞེན་ཉམས་སྣང་གོང་འཕེལ་སྐྱིད། །གཉིས་མེད་ཀ་དག་རིག་པ་ཚད་་་་
ཕེབ་སྐྱིད། །གདེངས་ཆེན་བཞི་ཐོབ་ཆོས་ཟད་བློ་འདས་སྐྱིད། །འབྲས་བུ་ནང་་་་
གསལ་ཀུན་བཟང་རྒྱལ་སྲིད་སྐྱིད། །གཟུགས་སྐུ་གཉིས་ཀྱིས་འཁོར་བ་དོངས་་་་་
• 331 •



སྤྲུགས་སྐྱིད། །སྐྱིད་པའི་འདུན་མ་སྒྲུབ་མཛོད་མཐར་ཕྱིན་ལེགས། །ཕ་རྒན་ནུས་
ལྡན་དཔའ་བོའི་མན་ངག་ཟུངས། །སརྦ་མངྒ་ལམ།
༈ གླིང་པ་བདུད་འཇོམས་དཔའ་བོའི་ཐུགས་རྗེས་ཟུངསཿ བདག་རང་རྒྱུད་
ཆོས་དང་འདྲེས་པར་བྱིན་གྱིས་རློབས ཨ་ཙེ་མཚར་ནས་མཚར་ལུགས་ལ སྒྱུ་
ལུས་རྒས་ཀྱང་སེམས་མ་རྒས ན་ཆུང་བུད་མེད་བསྟེན་པ་དེ སེམས་སྡུག་་་་
གཅིག་གི་རྒྱུ་མིན་ནམ ར་མ་མགོ་སྟེང་ལ་བཀོད་པཿ རིལ་མས་གདོང་བ་རྩོག་
པའི་དཔེ བུད་མེད་མགོ་མཐོ་རང་རྒྱལ་མཿ ཆོས་པ་བསྒྲུབ་ལ་གཞོལ་ཁོམས་་་
མེད ད་སྔོན་ཚར་བ་ཟིན་གྲུབ་པས ཁ་སྨྲས་མི་གཏོང་ཅི་བྱར་ཟད ད་ནི་་་
རང་ཚུགས་རང་གིས་ཟུངསཿ ཆོས་ལ་བར་ཆད་མེད་པར་གྱིསཿ འདོད་ཆགས་
རང་མཚན་མ་ཡིན་པརཿ འཇུ་འདུལ་ཁམས་གསུམ་རོལ་བར་སློབ རང་རྒྱུད་
ཆོས་དང་འགལ་མི་རུངཿ འགལ་ན་བདུད་ཀྱིས་བསླུས་པ་ཡིན སྤྱོད་པ་སྡིག་་་་
དང་འདྲེས་མི་རུང འདྲེས་ན་རྐྱེན་དབང་ཤོར་བ་ཡིན༔ ནོགས་མཁོན་འཐབ་
རྩོད་བྱེད་མི་རུང བྱས་ན་སྡུག་བསྔལ་འཛད་མེད་ཡིན༔ གང་བྱུང་དེས་ཆོག་་་
འདོད་ཆུང་རེམ འཁོར་བ་བསྒྲུབ་ནས་འགྲུབ་པ་མེདཿ སྐྱབས་གཅིག་བླ་མ་་་
སངས་རྒྱས་ལ མོས་གུས་གསོལ་གདབ་འདི་མ་བརྗེད གདམས་ངག་སེམས་་
ཀྱི་བདུད་རྩི་འདི རྣ་རྒྱབ་རླུང་བཞིན་དོར་མི་རུང རང་ཚུགས་རང་གིས་་་་་
འཛིན་དགོས་ལསཿ གཞན་དབང་གྱུར་ན་ཨ་ཐང་ཆད ལྷ་ཨོ་རྒྱན་རྗེ་ལ་གསོལ་
བ་ཐོབ༔ ཐུགས་ཡིད་དབྱེར་མེད་ཡང་ཡང་བསྲེས གྲོགས་དབང་ཕྱུགས་ཆེན་་
པོར་གསོལ་མཆོད་བརྩོན ཆོས་བརྒྱག་འབྱོངས་བས་གནད་དེ་ཚེ གྲོང་ཆོག་་
གཏོ་ལ་མི་འབྱམས་པར༔ ལྐུག་པ་བཞིན་ཏུ་སྨྲ་བ་སྡོམས མཛེ་བོ་བཞིན་་་་་
• 332 •



སྡོད་ཚུགས་གྱིས རི་དྭགས་བཞིན་ཏུ་རི་སུལ་ཟུངསཿ ཉི་ཟླ་ལྟ་བུའི་ཉམས་་་
ལེན་གྱིས གསལ་འགྲིབ་མེད་པར་མཉམ་རྗེས་བསྲེསཿ སྐྱིད་པའི་འདུན་མ་དེ་
ཡིས་འགྲུབ༔ སྔགས་པ་རྒྱལ་བའི་དཔའ་རྟགས་འབྱུངཿ རྨ་བྱའི་དུག་སྤྱོད་སྲོག་
མི་ཕམ བྱ་བ་དེ་ལྟར་བསྒྲུབ་ཅིག་ངག་ཕུན་ལོ ང་སྔགས་རྒན་གྱི་ཞེ་ཁ་གཅོལ་
ན་ཡངཿ ད་འདི་ལྟར་འབྱུང་ན་བློ་རེ་བདེ བློ་བདེ་འགྲུབ་པར་མཛོད་ཅིག་སྐུ་
ཚེ་རིང ནུས་ལྡན་རྡོ་རྗེས་བརྩེ་གཏམ་ཡིན སརྦ་མངྒ་ལམ
༈ འདི་ཕྱིའི་རེ་ལྟོས་སྤྱི་གཙུག་འཁོར་ལོའི་རྒྱན གླིང་པ་བདུད་འཇོམས་་
དཔའ་བོས་རྟག་པར་སྐྱོངས པདྨའི་མངོན་སྤྱོད་ཞིང་སར་དབང་བསྐུར་བའི
རོང་སྔགས་ཡུལ་གྱི་བསྟན་པ་དར་བར་ཤོག བསྒྲུབ་ཚུགས་རི་ལ་འཛིན་པའི་་་
སྙིང་ནོར་བོ འདོད་ཆུང་ཆོག་ཤེས་བརྟེན་ན་བདག་བློ་བདེ ཚེ་གང་དཀྱུས་་་
རིང་སྐྱོན་གྱིས་མ་གོས་པརཿ ཆོས་ཚུགས་མཐའ་རུ་ཕྱིན་ན་བདག་བློ་བདེ
དཀོར་དང་གྲོང་ཆོག་གཏོ་ཡིས་མི་འབྱམས་པར༔ བྱ་བ་བཏང་ནས་སྡོད་ན་་་་་
བདག་བློ་བདེ ཆོས་མིན་དམ་ཉམས་མང་པོ་བརྟེན་པ་བས སྣོད་ལྡན་གཅིག་
བརྒྱུད་བསྐྱང་ན་བདག་བློ་བདེ དར་ཟབ་གོས་ཀྱི་རྒྱན་ཆ་མི་གདའ་ཡངཿ ཀློག་
ཧྲུལ་དམན་སྤྱོད་བསྐྱང་ན་བདག་བློ་བདེ ཆོས་བརྒྱད་ཕྱི་སློང་ཡུལ་གྱིས་མི་་་་
གཅོལ་བརཿ གཅིག་པུར་དམ་རྒྱ་མཛད་ན་བདག་བློ་བདེ ནང་རྐྱེན་ཉོན་་་་་་
མོངས་མདའ་ལྔས་མི་གཅོལ་བརཿ ཚོགས་དྲུག་རང་གྲོལ་མཛད་ན་བདག་བློ་་་་
བདེ༔ གསང་བ་རླུང་སེམས་ལས་དབང་མི་འཆོར་བརཿ གང་ཤར་རང་གྲོལ་་་
བཞུགས་ན་བདག་བློ་བདེ ཟབ་མོའི་ཆོས་གཏེར་གངས་སེང་འོ་མའི་རྒྱུན
སྐལ་ལྡན་དཔལ་དུ་འགྱེད་ན་བདག་བློ་བདེ༔ ཁྲེག་ཆོད་མན་ངག་ཆོས་ཉིད་་་་་
ས
་
་.
• 333 •



མངོན་མཐོང་ན༔ སེང་གེས་ང་རོ་བསྒྲགས་འབྲས་བདག་བློ་བདེ ཐོད་རྒལ་་་
སྣང་བ་དང་པོ་གཅེར་མཐོང་ན༔ མན་ངག་འབྲས་བུ་མཆིས་པས་བདག་བློ་བདེ
ནམ་འཆི་ཆ་མེད་འཆི་རྐྱེན་ངེས་མེད་པསཿ ད་དུང་ཕ་བུ་འཕྲོད་ན་བདག་བློ་་་་
བདེ གོང་པོའི་ཡུལ་ནས་སྦས་པའི་གསང་རྒྱ་འབྱེད དཔོན་སློབ་ཚོམ་བུ་་་་
འཚོགས་ན་བདག་བློ་བདེ ཉིན་མཚན་ཡེང་མེད་བླ་མར་གསོལ་བ་ཐོབ ་་་་
དང་འདུ་འབྲལ་མེད་དོ་བསྐལ་བ་ཅན དམ་པ་གོང་མའི་རྣམ་ཐར་ཇི་བཞིན་ཏུ
བྱ་བཏང་རོ་སྙོམས་མཛོད་ཅིག་ཀུན་རྡོར་ལགས རྟག་པར་འཁྲུལ་འབྱམས་ནུས་
ལྡན་རྡོ་རྗེས་ཕུལ སརྦ་མངྒ་ལམ
༈ གླིང་བ་བདུད་འཇོམས་དཔའ་བོ་བདག་རྒྱུད་དེ་སྐྱོང་མཛོད། །སྐལ་ལྡན་
བུ་སློབ་སྨིན་པར་བྱིན་གྱིས་རང་རློབས་ཤིག །དལ་རྟེན་ཆུད་ཟོས་མ་བྱེད་འཆི་་་
ཆོས་ལ་རེམ་འཚལ། །མི་རྟག་ནམ་འོང་ཆ་མེད་སྐྱོ་ཤས་ལ་འབད་དགོས། །འཁོར་
བ་སྡུག་བསྔལ་གནས་ལས་གཏན་བདེ་ལ་སྙོགས་རན། །བསླབ་གསུམ་མཛེས་པའི་
བརྒྱན་བཟང་གོ་ཆ་རུ་བགོ་བཞིན། །ལུང་རྟོགས་དམ་པའི་ཆོས་ལ་སྤྱོད་ཀློགས་་་་
ཀྱང་གཡེལ་མེད། །མི་མེད་དབེན་རི་ཟིན་པའི་བྱ་བཏང་ཞིག་མཛད་དེ། །ལྟོ་གོས་
གཏམ་གསུམ་ཞེན་མེད་རླུང་ཁ་ལ་བཏང་ནས། །བུད་བསྙེགས་ཐོབ་གསུམ་འབད་
པའི་དམ་པ་ཚོའི་རྗེས་སློབ། །སང་བྱེད་གནས་སྒྲུབ་ལྟ་བུའི་ཕྱི་ཤོལ་དེ་བསྡུང་ལ། །
ཁེ་གྲགས་སྔོན་རྩོལ་གཏན་བདེ་རྗེས་འཇོག་དེ་མིན་པར། །ད་ནས་ཤི་ལ་ཐུག་པར་
བསྒོམས་སྒྲུབ་ལ་འབད་ནས། །སྐྱབས་གཅིག་དཔལ་ལྡན་བླ་མ་སྤྱི་བོ་རུ་བསྙེན་་་
བཞིན། །གསོལ་གདབ་དབང་ལེན་ཐུགས་ཡིད་དབྱེར་མེད་ཀྱི་ངང་ནས། །
གཉུགས་མ་སེམས་ཀྱི་རྡོ་རྗེ་རྗེན་པ་རུ་སྐྱོངས་འཚལ། །བཞི་ཆ་གསུམ་དང་བྲལ་
• 334 •



བའི་ཟང་ཐལ་གྱི་ཤེས་རིག །བྱར་མེད་བློ་འདས་ངང་ལ་ཆམ་བཞག་རེ་མཛད་་་
ནས། །རྣམ་ཤེས་ཡིད་ཤེས་ཡིད་ཀྱི་རྟེན་ཕུར་ཐད་གྲོལ་ལ་བྱུང་ཞིང་། །སྣང་བ་ཕྱི་
རུ་མ་ལུས་ཡུལ་མེད་ལ་ཐལ་ཐལ། །ཤེས་པ་ནང་དུ་མ་ལུས་ཕྱམ་བརྡལ་ལ་སངས་
ནས། །ཐུག་འཕྲད་རྗེས་མེད་ལས་དང་རྣམ་སྨིན་རྐྱེན་གྲོལ་དེ། །གྲོལ་ལུགས་བཞི་
ཡིས་དགོངས་པའི་བཙན་ས་རང་ཟིན་པར། །མཉམ་རྗེས་ཉིན་མཚན་དབྱེར་མེད་
འོད་གསལ་ལ་དེང་ཤིང་། །རིག་པ་སྐུ་བཞི་ཡེ་ཤེས་ལྔ་ལྡན་གྱི་རྒྱལ་སྲིད། །ཇི་་
བཞིན་མངོན་གྱུར་ནང་གསལ་ཆོས་སྐུ་རུ་ཕེབ་པའི། །ཕ་རྒན་སྐྱབས་གཅིག་བླ་་
མའི་མན་ངག་ལ་གཞོལ་ནས། །འཇིགས་རྟེན་བྱ་བ་བཏང་ནས་དབྱེར་མེད་དུ་་
བཞུགས་ལ། །རྟོག་རྟོག་དཔྱོད་དཔྱོད་གྲུབ་མཐའི་བློ་འོག་ཏུ་མ་ཤོར། །མ་་་་་
བཅོས་གསུམ་གྱི་དོན་རྟགས་འཆང་བཞིན་ཏུ་བཞུགས་ནས། །སྐུ་གསུམ་ཉམས་
ལེན་བྱེད་པའི་རྣལ་འབྱོར་དེའི་སྐྱིད་པ། ། །ནུས་ལྡན་རྡོ་རྗེའི་བུ་ཆུང་ནམ་མཁའ་
བཟང་ཁྱེད་ལ། །བརྩེ་བའི་སྙིང་གཏམ་ཕུལ་ལོ་ཐུགས་ཉམས་སུ་བཞེས་འཚལ། །
སརྦ་མངྒ་ལམ།
༈ ཕ་སྐྱབས་མགོན་བླ་མས་ཐུགས་རྗེས་ཟུང་། །བུའི་སྣང་སེམས་གྲོལ་བར་་་་
བྱིན་གྱིས་རློབས། །བདག་གིར་བལྟ་བའི་འཆིང་རྒྱ་འདི། །ཐད་གར་སངས་་་་་
དགོས་སྙིང་གཏམ་ཡིན། །དམིགས་པ་ཡུལ་གྱི་བློ་ཅན་དེ། །ཟང་ཐལ་བྱེད་དགོས་
སྙིང་གཏམ་ཡིན། །བལྟར་མེད་ལྟ་བའི་རང་ངོ་སྐྱོངས། །ཆེད་འཛིན་གྲོལ་དགོས་
སྙིང་གཏམ་ཡིན། །རང་བབ་གཉུག་མའི་ཤེས་རིག་ཡང་། །མི་བསྒོམས་རང་་་་་་
བཞག་སྙིང་གཏམ་ཡིན། །བློ་དང་ཡིད་དང་རྣམ་ཤེས་སྤྲིན། །མཁའ་ལ་སངས་་་་
དགོས་སྙིང་གཏམ་ཡིན། །ཤེས་རབ་རིག་པ་ཡེ་ཤེས་ཞལ། །ཆོས་སྐུ་སད་དགོས་་་་
• 335 •



སྙིང་གཏམ་ཡིན། །ཀ་དག་མཁའ་ལ་རིག་པ་འཕྲད། །རྣམ་སྨིན་ལས་གྲོལ་སྙིང་་་་
གཏམ་ཡིན། །འོད་གསལ་ཀློང་ལ་ཡེ་ཤེས་འཕྲད། །དུག་ལྔ་རང་གྲོལ་སྙིང་གཏམ་
ཡིན། །ཐུགས་རྗེས་དབྱིངས་ལ་ཤེས་རབ་འཕྲད། །མ་རིག་རྡུལ་བྲལ་སྙིང་གཏམ་
ཡིན། །ཉམས་ལེན་ཆུ་བོའི་རྒྱུན་ལྟར་ལ། །བྱང་འཐིབ་སངས་དགོས་སྙིང་གཏམ་
ཡིན། །བཞག་ཐབས་བྱིས་པ་ཉལ་ཆོག་ལ། །རྩིས་གདབ་བྲལ་དགོས་སྙིང་གཏམ་
ཡིན། །ཀུད་ཡངས་ནམ་མཁའི་རྣལ་འབྱོར་ལ། །ཧད་རྨུག་གྲོལ་དགོས་སྙིང་་་་་་
གཏམ་ཡིན། །སྤྱོད་ལམ་རྒྱུན་གྱི་རྣལ་འབྱོར་ལ། །བླ་མ་བསྒོམ་དགོས་སྙིང་གཏམ་
ཡིན། །ཤེས་པ་བཞི་ཡི་དམ་ཚིག་ཟུངས། །ཐུགས་ཡིད་བསྲེ་དགོས་སྙིང་གཏམ་་་་
ཡིན། །རྟོགས་པའི་ཡོན་ཏན་འཕེལ་བ་ལ། །གུ་རུ་བསྙེན་པ་སྙིང་གཏམ་ཡིན། །
ན་སོ་ཅུང་ཟད་རྒུད་ཟིན་པས། །ནང་དོན་བསྒོམ་པ་སྙིང་གཏམ་ཡིན། །ཕུན་་་་་
ཚོགས་ལྔ་ལྡན་སྐྱབས་མགོན་དྲུང་། །རེ་ལྟོས་འཆའ་བ་སྙིང་གཏམ་ཡིན། །རང་
སྣང་ཡེ་ཤེས་དཀྱིལ་འཁོར་ཉིད། །ཇི་བཞིན་སྐྱོངས་དགོས་སྙིང་གཏམ་ཡིན། །
གར་འདུག་སྣང་བ་ཡངས་མོར་བཞུགས། །ཉམས་ཀུན་གྲོལ་དགོས་སྙིང་གཏམ་་་
ཡིན། །སུ་འགྲོགས་ཤེས་པ་དགའ་བདེར་བྱོས། །འཛིན་ཞེན་ཆོད་དགོས་སྙིང་་་་་
གཏམ་ཡིན། །ཁྲག་ཆོད་ལྟ་བའི་རྩ་རྒྱས་ཚེ། །ཐོད་རྒལ་བསྒོམས་དགོས་སྙིང་་་་་་
གཏམ་ཡིན། །སྙིགས་དུས་ཚེ་ཐུང་རྐྱེན་མང་བས། །བརྩོན་འགྲུས་བརྩོམ་པ་སྙིང་
གཏམ་ཡིན། །འཆི་ཁ་ཐ་མལ་མི་ལུས་པར། །གྲོལ་བ་ཐོབ་དགོས་སྙིང་གཏམ་་
ཡིན། །ཀུན་བཟང་དགོངས་པ་ཟང་ཐལ་ཀློང་། །བཙན་ས་ཟིན་དགོས་སྙིང་་་
གཏམ་ཡིན། །ཕ་རྒན་ཀུན་ཉིའི་བརྩེ་གཏམ་འདི། །སློབ་བུ་འབྲུག་དར་ཐུགས་
ལ་ཞོག །སརྦ་མངྒ་ལམ།
• 336 •



༈ སྐྱབས་ཀུན་དངོས་བདུད་འཇོམས་གླིང་པར་འདུད། །དུས་རྟག་པར་་་་་
བདག་རྒྱུད་བྱིན་གྱིས་རློབས། །ཁྱོད་དལ་འབྱོར་མི་ལུས་ཐོབ་པ་དེ། །རྐྱེན་སྒྱུ་མའི་
བསླུ་དབང་མ་གཏོང་ཞིག །ཚེ་མི་རྟག་ནམ་འཆི་ཆ་མེད་པས། །བློ་ནང་བསྡུས་་་་
དམ་པའི་ཆོས་ལ་འབོང་། །གནས་འགྲོ་དྲུག་གར་སྐྱེ་སྡུག་བསྔལ་གཟེབ། །དུས་་་
འདི་རུ་ཐར་ངེས་བསམ་སྤྱོད་སྐྱོངས། །ལས་རྒྱུ་འབྲས་བསླུ་མེད་རྒྱལ་བའི་བཀའ། །
འདིར་ཡིད་ཆེས་གདེངས་བསྐྱེད་བླང་དོར་རེམ། །སྐྱབས་བསླུ་མེད་དཀོན་མཆོག་
རིན་ཆེན་སྐུ། །དུས་ནམ་ཡང་བརྗེད་མེད་བློ་ཕུག་གཏོད། །མ་མཁའ་ཁྱབ་འགྲོ་་་
འདྲེན་བྱང་ཆུབ་སེམས། །ཕྱོགས་རིས་མེད་བརྡལ་ཁྱབ་ཡོངས་ལ་བསྒོམ། །ཚོགས་
བསགས་སྤེལ་ཡོན་ཏན་འཁྲུང་བའི་ཞིང་། །ད་སོ་ནམ་གཡེལ་མེད་བརྩོན་པས་་་་་
སྒྲུབ། །སྐྱབས་ཀུན་དངོས་དཔལ་ལྡན་བླ་མ་མཆོག །ཚེ་འདི་ཕྱི་གཉིས་ཀྱི་རྒྱན་དུ་
འཆོང་། །ད་མཉེས་པ་གསུམ་ཀྱི་ཞབས་ཏོག་དང་། །ཐུགས་ཁྲེལ་མེད་གསུམ་པོ་
མཐར་ཕྱིན་རེམ། །གཞི་ལྟ་བ་ཀ་དག་ཆོས་སྐུའི་དབྱིངས། །ལམ་ལྷུན་གྲུབ་རིག་པ་
འོད་གསལ་ངང་། །གྲོགས་སྤྱོད་པས་གོལ་ཤོར་ནོར་འཕྲེང་བསལ། །གདེང་རྩལ་
སློག་འབྲས་བུ་ཚད་འདིར་རེམ། །དེ་སེམས་ལ་ཟུངས་ཤིག་ཀུན་ནེ་བ། །ཁོ་རྒྱལ་་
ཁམས་སྤྲང་འཁྱམས་ཀུན་ཉིས་ཕུལ། །མངྒ་ལམ།
༈ སྐྱབས་གཅིག་འཁོར་ལོའི་རྒྱན་བཞུགས་བདུད་འཇོམས་གླིང་། །དད་་་་་
བརྒྱའི་ལྷ་རྩེ་མཆོད་ཀྱིས་ཐུགས་རྗེས་ཟུངས། །རང་ལུགས་ཨོ་རྒྱན་པདྨའི་ཟབ་་་
གསང་ལ། །སྤྱོད་པའི་སྐལ་ལྡན་ཕོ་མོ་དགྱེས་པར་གསོན། །དལ་འབྱོར་མི་རྟག་
ཤིང་ཁའི་བྱེའུ་འདྲ། །འཆི་བདག་བདུད་པོའི་ནམ་གཤོགས་ཆ་མི་ཆོད། །བློ་སྣ་་
ནང་བསྡུང་དམ་པའི་ཆོས་ལ་གཞོལ། །སྣང་བ་སྒྱུ་མ་མཁན་འདི་བྲིད་ལ་མཁས། །
• 337 •



རྣམ་རྟོག་བྱིས་པའི་ཚོགས་ནི་རྐྱེན་ཁར་འཆོར། །ཡེང་མ་ལམ་ལ་མི་ཚེ་ཟད་དོག་་
ཡོད། །སྙིང་པོ་མེད་པའི་དོན་ལ་རྩལ་སྦྱངས་རེམ། །བློ་སྣ་མང་བས་མདོ་དོན་་་་
གཅིག་མི་འགྲུབ། །འཇིག་རྟེན་བྱ་བ་བཏང་ནས་བྱར་མེད་སྡོད། །མཛེ་བོ་བཞིན་
དུ་མི་ཡི་གྲལ་ནས་བུད། །དམ་པའི་ཞབས་ལ་གཏུག་པ་ཡང་རབས་ལུགས། །ད་་
སྔོན་འཁོར་བའི་ཆོས་ཀྱིས་བསླུས་བསླུས་ནས། །གྲུབ་ཟིན་མེད་པའི་བྱ་བ་རྦད་་་
ཆོད་ཀྱིས། །གཉེན་དང་ཉེ་འབྲེལ་འཁྲིས་གདུང་ཐག་པ་ཆོད། །སྔོན་འགྲོ་ཆོས་་་་
བཅུས་རྒྱུད་སྦྱངས་ངོ་མཚར་ཆེ། །ཁ་ནི་མི་དགེའི་བང་མཛོད་སྨྲ་བ་སྡོམ། །སེམས་
ནི་ཉོན་མོངས་དུག་ཚང་འཁྲུལ་རྒྱུན་ཆོད། །ལུས་ནི་འགྲོ་བསྐྱོད་མ་རྒོད་སྡོད་་་་་་
ཚུགས་ཟུངས། །སྒོ་གསུམ་བླ་མའི་རྣལ་འབྱོར་འདི་ལ་རེམ། །རང་རྩལ་བཞུགས་
པའི་སངས་རྒྱས་དགོངས་པ་ནི། །བླ་མའི་དྲིན་ལས་སུས་ཀྱང་མཐོང་བ་མེད། །
བཀའ་དྲིན་གཞལ་བྱར་མི་འོས་རྡོ་རྗེ་འཆང་། །སྤྱོད་ལམ་རྣམ་བཞིར་བསྙེན་སྒྲུབ་
གསོལ་བ་ཐོབ། །ཐུགས་ཡིད་གཅིག་འདྲེས་ཉིད་ལ་ནན་ཆགས་མཛོད། །སྒྲོ་་་་་
འདོགས་མ་ཆོད་འདྲི་བ་ད་ལྟ་གྱིས། །ལྟ་བ་ཁ་ལ་མ་འབྱམས་རྒྱུད་ལ་གཞོལ། །
ཆོས་ཀྱི་སྒྲུབ་མཐའ་ཤིན་བའི་དུས་ལ་གཏུག །ཕུ་ཐག་ཆོད་པ་ཆོས་ཉིད་ཟད་སར་
སྐྱོལ། །མ་མཐོང་རྒྱང་གྲགས་ཆེ་བའི་རྫོགས་པ་ཆེ། །རྟོགས་འདོད་ཞེ་རྩ་སྦོས་ཀྱང་
དོན་ལ་མེད། །འུར་མོ་ཁྱུ་གཤོགས་ལྟ་བུའི་རང་མཐོང་གིས། །འཆི་བ་ཐོགས་དུ་་
བབ་ཚེ་མཚང་རེ་འབུད། །སྣང་སྟོང་ཟུང་འཇུག་མཐའ་བྲལ་ནམ་མཁའི་ཀློང་། །
སྒོ་ལྔ་དྭངས་གསལ་འགགས་མེད་མཉམ་པར་བརྡལ། །ཡིད་ཀྱི་འཛིན་རྟོག་མ་་་་
ཞུགས་ཤེས་རིག་གསལ། །ཕྱི་ནང་བར་མེད་ཟང་ཐལ་ཡིན་སྐད་དོ། །རྣམ་རྟོག་་་་
རྩལ་དུ་ཡན་གྱི་དགག་སྒྲུབ་མེད། །ཡུལ་དབང་ཤེས་གསུམ་ཐུག་འཕྲད་རྗེས་མེད་
• 338 •



གྲོལ། །ཡུལ་ཤེས་ཐུག་འཕྲད་རྟོག་མེད་ཟང་ཐལ་ཀློང་། །ཤེས་པ་ཐུག་འཕྲད་རྒྱུན་
གོགས་རིག་པར་སད། །ནང་གསལ་ཐིམ་ལ་མ་རྨུག་ཤེས་པ་འདི། །ཡེ་ཤེས་ཡིན་་་
ནོ་ཡིད་ཀྱི་ཤེས་པ་སངས། །ཆོས་སྐུ་ཡིན་ཏེ་ཀུན་གཞིའི་རྨོངས་གཡའ་གྲོལ། །རིག་
པ་ཡིན་གྱི་སེམས་ཀྱི་དམིགས་གཏད་བོར། །ཤེ་རབ་ཡིན་ནོ་སྒོ་ལྔའི་ལས་རླུང་་་་་་
དྭངས། །ཆོས་ཉིད་རང་ཁར་ཡན་པས་ཀློང་རེ་ཡངས། །མ་བཅོས་རང་གསལ་་་་
འདུག་པས་ངང་རེ་བདེ། །ཟང་ཐལ་བར་མེད་ལེགས་པས་སྐྱིད་རེ་ཆེ། །གཅིག་་་
ཤེས་ཀུན་གྲོལ་ཡིན་པས་ཨ་རེ་སྤྲོ། །བསལ་བཞག་རྩོལ་སྒྲུབ་བྲལ་བས་གུད་རེ་་་་
ཡངས། །མཁའ་མཉམ་ནམ་མཁའི་མཛོད་ལ་ལོངས་རེ་སྤྱོད། །ཡེ་ཤེས་སྒྱུ་འཕྲུལ་
མཛད་ཕྲིན་རྒྱུ་རེ་ཆེ། །ཆོས་སྐུ་གཡོ་བ་མེད་པས་ཀ་རེ་དག །གཟུགས་སྐུ་འགགས་
པ་མེད་པས་ཐུགས་རྗེ་ཆེ། །འོག་མའི་ལམ་ལ་མི་རིག་རིག་པའི་གནད། །ཁྱད་་་
ཆོས་དེ་གར་འདུག་ན་རང་ལུགས་ཡིན། །ཤེས་པས་ཤེས་པ་སེམས་ཀྱི་སེམས་ལ་
བལྟ། །རྟོག་མེད་རྨུན་པོ་མི་རྟོག་གོལ་སྒྲིབ་ཅན། །ཤེས་རབ་ཕྱི་གདངས་སྐྱོངས་བ་
ཕལ་ཆེར་ལུགས། །རང་ལུགས་དོན་ལ་གནམ་ས་ཙམ་དུ་ཁྱད། །ཚོགས་སྨོན་འཕྲོ་
འཛོམས་སོ་ནག་སྒོམ་གྲྭ་བ། །སྐྱེ་བོ་དམན་ལ་རྟོག་པ་མཆོག་སྩོལ་ཁྱུ། །གང་ཞིག་
བླ་མ་དམ་པའི་རྗེས་ཟིན་རྣམས། འཕྲད་འདོད་སྐོམས་པའི་གདུང་ནས་ཆུ་སྙོགས་
ཀྱང་། །གནས་དུས་རྐྱེན་དབང་དུ་མས་བཤོལ་ན་ཡང་། །ནམ་ཞིག་རང་སྣང་་་་
དག་པ་དཔལ་གྱི་རིར། །རྡོ་རྗེ་འཆང་དང་དབྱེར་མེད་པད་འབྱུང་དྲུང་། །ཚོམ་་
བུ་གཅིག་ཏུ་འཁོད་པས་རྟེན་འབྲེལ་ཞུ། །ཞེས་མདོ་ཁམས་ཙ་རི་ཊའི་གནས་མདུན་ནས་
གཏེར་ཆེན་ཡབ་སྲས་གདུང་ཚ་ཀུན་གྱི་ནང་ནས་ཐ་ཆད་ནུས་ལྡན་རྡོ་རྗེ་འམ་ཀུན་བཟང་ཉི་་
མར་འབོད་པ་དེས་ཐུན་གསེང་དུ་ཤར་མར་སྤེལ་ནས་ཕུལ་བ་དགེ་ལེགས།
• 339 •



༈ ཕ་མཚན་ལྡན་བླའི་ཐུགས་རྗེས་སྐྱོངས། །བློ་སྣ་དམ་པའི་ཆོས་ལ་དྲོངས། །
བདེ་བའི་མེ་ཏོག་འདབ་རྒྱས་ཀྱང་། །ཁེངས་སེམས་བོར་དགོས་ནུ་མོ་སྐྱིད། །བླ་་
མ་སངས་རྒྱས་དངོས་ཡིན་པས། །མིར་འཛིན་གྲོལ་དགོས་ནུ་མོ་སྐྱིད། །བདེ་སྟོང་
གསང་བ་སྔགས་ཀྱི་ལམ། །ཡིད་ཆེས་ཐོབ་དགོས་ནུ་མོ་སྐྱིད། །དམ་ཆོས་འཕྲད་པ་
ད་རེས་ཙམ། །སྙིང་པོ་ལོན་དགོས་ནུ་མོ་སྐྱིད། །མི་རྟག་མི་བརྟན་སྒྱུ་མའི་འཕྲུལ། །
ཞེན་པ་ཆོད་དགོས་ནུ་མོ་སྐྱིད། །འཁོར་བ་སྡུག་བསྔལ་རང་བཞིན་ལ། །ཞེན་ལོག་
བསྐྱེད་དགོས་ནུ་མོ་སྐྱིད། །བསླུ་མེད་དཀོན་མཆོག་རིན་པོ་ཆེ། །སྐྱབས་སུ་ཁུར་་་་
དགོས་ནུ་མོ་སྐྱིད། །ཐེག་ཆེན་རྩ་བ་བྱང་ཆུབ་སེམས། །འདི་ལ་བརྟེན་དགོས་ནུ་་
མོ་སྐྱིད། །ཚོགས་གཉིས་བྲེ་ཁ་གང་བའི་ཕྱིར། །བསགས་སྦྱང་སྤེལ་དགོས་ནུ་མོ་་་
སྐྱིད། །ཀུན་འདུས་ནོར་བུའི་ལུགས་བསྔགས་པ། །བླ་རྣམ་སྒོམས་དགོས་ནུ་མོ་་་
སྐྱིད། །ཐུགས་ཡིད་དབྱེར་མེད་གཅིག་བསྲེས་ནས། །མཉམ་བཞག་བྱ་དགོས་ན་་
མོ་སྐྱིད། །མ་བསྒོམས་སངས་རྒྱས་འཕོ་བའི་ལུང་། །སྦྱངས་པ་ཐོན་དགོས་ནུ་མོ་་
སྐྱིད། །བྱམས་དང་སྙིང་རྗེ་ལྷག་བསམ་གྱིས། །འགྲོ་ཕན་བསྒྲུབས་དགོས་ནུ་མོ་་་
སྐྱིད། །ཚེ་རབས་ཐེག་ཆེན་དམ་ཆོས་དང་། །འཕྲད་སྨོན་རེམ་ཞིག་ནུ་མོ་སྐྱིད། །
དཔལ་རི་མཁའ་འགྲོའི་གླིང་དབུས་སུ། །འདུན་པ་ཞོག་ཅིག་ནུ་མོ་སྐྱིད། །རང་་་་
སེམས་སྟོང་གསལ་བརྗོད་མེད་ཀྱིས། །གསུམ་བྲལ་སྐྱོངས་ཤིག་ནུ་མོ་སྐྱིད། །
གདམས་ངག་གནད་ཀྱི་དམ་པ་འདི། །སྙིང་ལ་འཆོང་ཤིག་ནུ་མོ་སྐྱིད། །སྐྱབས་་་
མཆོག་བླ་མ་དམ་པ་ལ། །ཞབས་ཏོག་བཀུར་སྟེ་ཕུལ་བ་དང་། །བཟའ་བཏུང་་་་
འབྱོར་བ་མང་བསྐུར་བས། །སྐྱེས་ལན་ནུས་ལྡན་རྡོ་རྗེས་ཕུལ། །སརྦ་མངྒ་ལམ།
༈ རང་སེམས་སངས་རྒྱས་ཞལ་སྟོན་བླ་མ་ལ། །ཁྱེད་ཤེས་དད་པ་དྲག་པོའི་
• 340 •



ཕྱག་བགྱིའོ། །ཚེ་རབས་ལས་དབང་གིས་བསྐྱེད་བདེ་སྡུག་ཉམས། །ཆུ་བོའི་་་་་
གཞུང་ལྟར་འབྱུང་ཀྱི་དགག་སྒྲུབ་མེད། །སེམས་ཀྱི་སེམས་ལ་བལྟ་བའི་འཛིན་་་་་
སྟངས་དེས། །རང་འཛིན་བསླང་བས་བདེ་སྡུག་ཡ་མ་ཟུང་། །ལས་རླུང་རྟ་ལ་་་
ཞོན་པའི་འཁྲུལ་བློ་ཡིས། །རྣམ་ཤེས་མདའ་ལྔའི་རྗེས་འབྲང་བདུད་དབང་འཆོར། །
ཆོས་སྐུ་རང་ལ་བཞུགས་པའི་ཞལ་མ་འཚོས། །ཀུན་གཞིའི་རྣམ་ཤེས་ལམ་བྱེད་་་་
ཐུགས་རྒྱ་ཆུང་། །སླ་བའི་ཡིད་ཆེས་དཀའ་བ་སེམས་ཀྱི་གསང་། །བླ་མའི་མན་་་་
ངག་མཐུ་ཡིས་མཐོང་བ་དེ། །ཁྲིག་གེར་རིག་པ་རང་བྱུང་ཡེ་ཤེས་ལགས། །དལ་་
གྱིས་ཤར་བ་གདོད་མའི་ཡེ་གདངས་སྐྱོངས། །ཁམས་གསུམ་ཡོངས་གྲོལ་དགོངས་
པའི་བཙན་ས་ཟུང་། །སྲིད་གསུམ་ཀ་དག་ལྟ་བའི་རྫོང་ཟིན་བྱ། །བློ་བྲལ་རིག་པ་
སྒོམ་པའི་འཕྲང་བསལ་ནས། །སྐུ་བཞི་ཡེ་ཤེས་ལྔ་ལྡན་སྲོག་གྲུབ་ནས། །འཁྲུལ་་་
སྣང་བན་བུན་ཤེས་རབ་རླུང་གིས་གཏོར། །བདེ་རྩུབ་ཉམས་ཀུན་རང་ཞིག་རང་
ཡལ་འགྲོ། །མི་མེད་རི་ལ་སྒྲུབ་པའི་རྒྱལ་མཚན་ཚུགས། །ཁ་ཙམ་མིན་པར་ཆོས་
བརྒྱད་མགོ་སྙོམས་ཐོངས། །ལྟོ་རྒྱབ་ཟས་གོས་གང་བྱུང་དེས་ཆོག་མཛོད། །སྨྲ་བ་
སྡོམ་ལ་ཉོན་མོངས་འབུར་འཇོམས་ཀྱིས། །གཟུང་བ་ཡུལ་གྱི་མ་བསླུ་ཞེན་འཛིན་
ཆོད། །འཛིན་པ་སེམས་ཀྱི་མ་འཆིང་ཤར་གྲོལ་ཐོངས། །བྱ་བ་བརྟགས་ནས་ཀྱིས་
ལ་དྲན་མ་མང་། །སྤྱོད་པ་སྡིག་དང་མ་འདྲེས་བུད་མེད་སྤོངས། །ཆགས་སྡང་་་་
ཕམ་རྒྱལ་མ་རྩོད་ཤོངས་ཡངས་བསྐྱེད། །དགའ་དགའ་སྡུག་སྡུག་རྟོག་ཚོགས་རྗེས་
མ་དེད། །བླ་མ་སངས་རྒྱས་མ་བརྗེད་གསོལ་བ་ཐོབ། །གདམས་ངག་བདུད་རྩི་མ་
རལ་དང་དུ་ལོངས། །ལྟ་བ་ཁ་ལ་མ་འབྱམས་སྡོམ་ཤེས་ཀྱིས། །སྒོམ་པ་འུད་གོག་
མ་བྱེད་ཟངས་ཐལ་སྐྱོངས། །སྤྱོད་ལམ་རྣམ་བཞི་ཆོས་དང་འདྲེས་ངེས་ཀྱིས། །ད་
.
• 341 •



ནི་ནམ་འཆི་ཆ་མེད་འདི་ལ་སོམས། །ཅེས་ཀྱང་དགོས་མོད་ཕྱི་མར་འགྲོ་ཆས་་་་་
བསྒྲིགས། །དལ་རྟེན་དོན་ལྡན་བྱ་དགོས་སྙིང་གཏམ་ཡིན། །རྡོ་རྗེ་རྣམ་རྒྱལ་་་་་
སེམས་ལ་དེ་ཚུལ་འཆོངས། །ནུས་ལྡན་རྡོ་རྗེས་བརྩེ་བས་རྒྱང་གླུ་ཡིན། །ནམ་ཡང་
ཐུགས་ལ་ཞོག་ཤིག་ས་མ་ཡཱ། །སརྦ་མངྒ་ལམ།
༈ གླིང་པ་བདུད་འཇོམས་དཔའ་བོས་རྗེས་སུ་ཟུང་། །ཐར་པའི་ལམ་སྣ་ཟིན་
པར་བྱིན་གྱིས་རློབས། །ཕར་ལྟོས་དཔོན་གྱིས་ཅི་བྱ་རང་ཚུགས་ཟུང་། །མཚན་་་་
ལྡན་བླ་མ་བརྟེན་ན་བསླུ་མེད་ཡིན། །ཚུར་ལྟོས་གཡོག་གི་ཅི་བྱ་བཀོལ་མི་བཏུབ། །
གཞན་ཕན་དོན་གཉེར་ལྷག་བསམ་རྣམ་དག་རེམ། །འདུལ་རྒྱུའི་དགྲ་ལ་ཞེ་སྡང་
ཡེ་མ་རྩོད། །ཉོན་མོངས་དུག་ལྔ་ཐུལ་ན་གདུལ་བྱ་ཡིན། །སྐྱོངས་རྒྱུའི་གཉེན་ལ་་
ཞེན་ཆགས་གདུང་བ་ཆེ། །རང་རྒྱུད་ཆོས་ཀྱིས་འདུལ་དགོས་སྙིང་གཏམ་ཡིན། །
མི་ཞེས་རི་མགོ་གང་མཐོའི་ཉི་མ་སྟེ། །བློ་གཏད་ཁེལ་བ་མེད་པས་བཏང་སྙོམས་་
འཚལ། །འགྲོས་མདུར་རྐང་པ་མ་ཡང་སྡོད་ཚུགས་ཟུང་། །གྲོགས་ཚོལ་ས་ནས་་་
གྱོང་དང་འཕྲད་ཉེན་གདའ། །ལེ་ལོ་རྣམ་གཡེང་བག་མེད་མི་བྱ་བར། །ནང་དོན་
སྒོམས་དང་དགེ་སྦྱོར་དག་ལ་འབོད། །བྱ་བ་ཟིན་མེད་མང་པོའི་སྣེ་མ་བརྩམས། །
ད་ཕན་བཤད་སྒྲུབ་བསྟན་པའི་ཞབས་ཏོག་གྱིས། །གཏོ་ཡས་གྲོང་ཆོག་ཀུན་ལ་་་
འབྱམས་མ་ཆེ། །འདྲེ་བགེགས་དམ་སྲིའི་དབང་དུ་བསྒྱུར་ཡངས་ཉེ། །མི་ངན་་་་
མདོ་རྩ་ཤོར་ལ་བློ་མ་གཏད། །མིས་འཕྱ་རང་སྡུག་ཉོ་བ་ཆོས་ཉིད་ཡིན། །ཕྲ་མ་་་
ཞལ་ལྕེ་རྩོད་མཁན་ཉེ་མ་བརྟེན། །སྒྲ་འཛིན་འཇམ་དལ་མེད་པ་གཟིགས་དང་་་་
གསལ། །རིག་རིག་མཐོང་མཐོང་ཉོ་ཚོང་མ་མཛད་ལ། །བུ་ལོན་སོད་མེད་མི་སྣ་
རྗོད་ངེས་ཡིན། །བློ་སེམས་ནག་པོ་ཁུང་རུབ་གྱུར་ན་སྡུག །གཡོ་མེད་རྒྱུད་དྲངས་
• 342 •



•༔
ཕན་སེམས་འཆང་ན་ལེགས། །དྲན་ཚད་ཐམས་ཅད་ཁ་ལས་ལབ་རྒྱུ་མིན། །བློ་་་
ཐོག་ཁེལ་བ་རེ་འགའ་ཙམ་ལས་མེད། །སྒོམ་དོན་ཐུགས་ལ་མི་བཞུགས་ཚིག་མ་་་
འཆལ། །ཁ་འབྱམས་ལྟ་བའི་ཉེས་པ་འབྱུང་ན་ཐང་། །མཐོ་ངོ་དམའ་ཞེན་མེད་་
པར་ངོ་སྙོམས་ནས། །རང་མདོ་མི་འཆོར་བ་ཞིག་བྱས་ན་ལེགས། །གོང་རྣམས་་་
བརྩི་ཤེས་དམའ་བ་སྐྱོངས་ཤེས་ཀྱིས། །ཕྲག་དོག་དགའ་སྡུག་མ་ཆེ་ཤོང་ཡངས་་་་
མཛོད། །བསམ་བཟང་གཏམ་ལ་ཤག་ལན་མེད་པར་ཉན། །ངོ་ལྐོག་མི་མཚུངས་
བ་ལ་བློ་མ་བསྟན། །ལྟོ་གོས་གཏམ་གསུམ་ཆོད་པ་དམ་པའི་ལུགས། དེ་འདྲའི་རེ་
བ་མེད་དང་ཅི་ལྕོགས་ཞོག །ཧ་ཅང་བསྡམ་མ་ཚེ་ལ་ལྷོད་མ་དྲག །ཕོ་བཟང་དག་
གི་བློ་དང་བསྟུན་པར་གྱིས། །ལས་དང་རྣམ་སྨིན་རང་གི་མྱོང་དགོས་པས། །
དཀོར་སྦྱངས་ཡོན་སྦྱོངས་འདི་ལ་མ་ཟོབ་རེམ། །གློ་འདོགས་ཁེར་རྒྱུ་ལྐོག་སྦྱིན་མི་
མཛད་པར། །བླ་གཉེར་བློ་རྟེན་བསམ་པ་གཅིག་དྲིལ་གྱིས། །སོ་ཐར་འདུལ་བའི་
སྡོམ་པའི་རྩ་བ་འདི། །རིན་ཆེན་སྲོག་ལྟར་འཆང་དགོས་བུ་རབ་པོ། །བྱང་སེམས་
བསླབ་བྱ་སྔགས་ཀྱི་ལྟ་དགོངས་ཀུན། །ཡ་རབ་གོང་མའི་རྗེས་སྙོགས་མ་འཆུག་་་་
རེམ། །བླ་མ་སངས་རྒྱས་མ་བརྗེད་གསོལ་བ་ཐོབ། །ཐུགས་ཡིད་དབྱེར་མེད་བསྲེ་
ལ་བག་ལྡན་མཛོད། །གདམས་ངག་བདུད་རྩི་ཟག་སུ་མི་འཇུག་པར། །ཉམས་་་
ལེན་ཅི་ལྕོགས་འབད་ལ་བསྐུལ་མ་ཡིན། །ས་དང་ལམ་ལ་བར་ཆད་མེད་པ་ཡི། །
འབྲེལ་ཐོག་ཕན་བདེར་འགོད་ལ་ཡང་ཡང་རེམ། །དལ་རྟེན་རིན་ཆེན་ཆུད་ཟོས་
མི་བྱེད་པར། །འཆི་ཚེ་གདུང་དང་རང་བསྲེལ་འབྱུང་ངེས་ཀྱིས། །ཞལ་གདམས་
དཔེ་ཐོག་ལུས་ན་ཕན་པ་མེད། །རྟག་པར་སེམས་ལ་ཟུངས་ཤིག་ཐེག་མཆོག་རྒྱལ། །
བསམ་བཟང་རྒད་པོ་ཀུན་བཟང་ཉི་མས་ཕུལ། སརྦ་མངྒ་ལམ།
• 343 •



༈ བསླུ་མེད་བདུད་འཇོམས་དཔའ་བོའི་ཞབས་པད་ལ་གུས་བཏུད། །སྐྱིད་་་་
སྡུག་ལེགས་ཉེས་རྣམ་ཀུན་ཐུགས་རྗེ་ཡི་གཟིགས་མཛོད། །སྤྲང་སྨྱོན་གཞན་དོན་་
རྒྱལ་ཁམས་རྒྱང་སྐོར་ལ་ཕྱོགས་ཚེ། །བར་ཆད་བདུད་ཀྱི་རྒོལ་བས་འགྲོ་ཕན་སྒོ་་
བཀག་ཐལ། །མི་མིན་ལྷ་འདྲེ་ཨར་གཏད་དགོངས་པ་ཡི་གཟིར་ཚེ། །མངལ་སྐྱེས་
ལུས་ལ་འབྱུང་པོའི་དབལ་ཟེར་ཀྱང་ཐེབ་ཐལ། །གྲོང་ཆོག་འདྲེ་བརྡུང་བྱེད་་་་་
རྣམས་རྔ་སིལ་རྣམས་ཆལ་ཆོལ། །བདག་མེད་རྟོགས་པ་མེད་པས་གཏོ་ཆོག་དེ་་་
མཚང་ཆེ། །གཤིན་འདྲེན་བུམ་ལི་ཆུས་བཀང་བདུད་ཆོག་ལ་ཕེབ་ཀྱང་། །རང་་་་
རིག་ཆོས་སྐུ་མ་མཇལ་རོ་དོམ་དེ་མཚང་ཆེ། །ཉིན་མཚན་རྒྱུན་གྱི་རྣལ་འབྱོར་་་་་
བསོགས་འཇོག་ལ་རེ་བས། འབྱོར་ལྡན་ཆོམ་རྐུན་དག་འདྲའི་ཆོས་པ་དེ་མཚང་ཚེ།།
ཉིན་སྲིབ་ཁུ་འུ་དབྱུག་འཛིན་སློང་མོ་ལ་མདུར་ཀྱང་། །རབ་ཟླ་ཐ་བདུད་བསྙེན་
སྒྲུབ་མི་བྱེད་པ་མཚང་ཆེ། །ཐུན་མགོར་བླ་རྣམ་ལྷང་ལྷང་དང་སྤྲོ་རེ་བསྐུལ་ཡང་། །
ཐུན་བར་སྒོ་ནས་སྒོ་ཉུལ་རྐང་ཡང་དེ་མཚང་ཆེ། མཐོ་སྐད་གླ་ཡུ་འཁོར་ཐུབ་་་་
རྫོགས་སྐད་རེ་སྒྲོགས་ཀྱང་། །དུག་ལྔའི་གཏིང་རུང་ཉལ་འཕགས་བྱེད་པ་དེ་་་་
མཚང་ཆེ། །མེད་མོད་སྟོང་པའི་འུར་མོ་ཁྱུ་གཤོགས་སུ་སྐད་ཀྱང་། །ཁབ་དང་་་་
སྐུད་པའི་བསོགས་འཇོག་སེར་སྣ་དེ་མཚང་ཆེ། །བདག་མེད་རྟོགས་ཟེར་ཁྭ་ཏའི་
ཨ་སྐད་ལྟར་འཆད་ཀྱང་། །ཨ་དོན་སེམས་ལ་མེད་པས་འཁྲུལ་རྒན་དེ་མཚང་ཆེ། །
ཡུལ་མེད་བྲག་ཆ་སྟོང་པའི་ལོ་རྒྱུས་ལ་མཁས་ཀྱང་། །ལྟོ་གོས་གཏམ་གསུམ་མ་་་་
ཆོད་རང་ག་མ་མཚང་ཆེ། །ཡེང་འཁྲུལ་མེད་ཞེས་མིག་གཅེར་ནམ་མཁའ་ལ་་་་་
བསྒྲད་ཀྱང་། །གཏོ་ཆོག་གཤིན་འདྲེན་གསོན་སྐྱབས་འཁོར་ཡུགས་འདི་མཚང་ཆེ། །
ལུགས་གཉིས་ཆར་འགལ་རྨོན་པ་སྡིག་གླ་བ་ལྟ་བུའི། །ཆོམ་རྐུན་བྱི་ལའི་བརྟུལ་་་
• 344 •



ཞུགས་བྱེད་མཁན་དག་མཚང་ཆེ། །འགྲོ་དོན་ཡིན་ཞེས་དབྱར་དགུན་སྟོན་དཔྱིད་
ལ་མདུར་མདུར། །བསྙེན་སྒྲུབ་ཐན་དུ་བརྩི་བའི་རྣལ་འབྱོར་དེ་མཚང་ཆེ། །སྐྱེ་བ་
མཐོ་སྐད་མངོན་ཤེས་རྗེས་དྲན་དག་ཡོད་རློམ། །བཤད་སྒྲུབ་ཐན་དུ་བརྩི་བའི་སྐུ་
སྐྱེས་ཚོ་མཚང་ཆེ། །རོ་བཤའ་འདྲེར་འཛིན་ཆེ་ཞིང་རྩིང་སྤྱོད་ལ་འཆོལ་བས། །
མཚང་ཐོག་མངོན་སུམ་བཞུགས་པས་གཅོད་པ་ཚོ་མཚང་ཆེ། །བརྒྱུད་གསུམ་ཆིག་
རྫོགས་དགོངས་པའི་ཕ་ནོར་དང་གཡེལ་བས། །ས་མིན་རྡོ་མིན་མང་འབྱོར་་་་་་
གཏེར་སྟོན་ཁོང་མཚང་ཆེ། །འགལ་ཟླ་འདི་རྣམས་བྲལ་བའི་རྣལ་འབྱོར་དེ་་་་
མཛད་ན། །རྒད་པོ་བློ་བདེ་འཆི་ཐུབ་འདུན་མ་ཡང་གྲུབ་ངེས། །སྐྱོ་གླུ་སེམས་ཀྱི་
འབྲས་བུ་དཔེ་ཐོག་ལ་ཤོར་ཐལ། །ནུས་ལྡན་དཔལ་གྱི་རྡོ་རྗེས་རྨ་མདུན་ནས་སྤེལ་
ལོ། །སརྦ་མངྒ་ལམ། །
༈ ཁོ་རེ་སེམས་ཀྱི་བུ་ཆུང་ཀིརྟི་པ། །ཁོང་ཚག་ཀློད་ལ་རིག་པ་ཕྱམ་བརྡལ་ཞོག།
རིས་འཇོག་རྩིས་གདབ་སྤང་བླང་མ་བསླད་པར། །སྣང་སྲིད་འཁོར་བཅས་རོ་་་་
སྙོམས་ཕྱམ་མེར་ཞོག །གང་ཡིན་ཡིན་ལ་གང་མིན་མིན་དུ་ཆུག །བདེ་སྡུག་་་་
ཉམས་ཀྱི་རི་མོ་ཐད་གར་ཞོག །སྐྱིད་ཀྱང་སྐྱིད་ལ་སྡུག་ནའང་སྡུག་དུ་ཆུག །དུས་
གསུམ་རྟོག་པ་དགག་སྒྲུབ་མེད་པར་ཞོག །གང་ལྟར་སོང་ཀྱང་སོང་ལ་ཅི་འོང་་་་
ཤོག །ཅེས་ཀྱང་དགོས་མེད་ནང་དུ་གཏུག་ལ་ཞོག །ཕན་བདེ་སྟེར་མཁན་མེད་་
རུང་ཡོད་ཀྱང་ཡོད། སྙེད་ཚོལ་བཀུར་སྟི་སྙན་གྲགས་དོར་ལ་ཞོག །དབུལ་ཡང་་
དབུལ་སྟེ་སྤྲང་ཡང་སྤྲང་ལ་ཤོག །འདུན་མ་མ་མང་བླ་མའི་རྣལ་འབྱོར་བསྒོམ། །
སུ་མ་མགུ་ཡང་མགུ་སྟེ་དགའ་ཡང་དགའ། །ནོར་མཆོག་མོས་གུས་དད་པ་དག་་་
སྣང་ཞོག །འབྱོར་གཞན་ཆུང་ཀྱང་ཆུང་ལ་ཉུང་ཡང་ཉུང་། །སྲན་ཐུབ་བཟོད་་་་
• 345 •



བརྩོན་སྤོངས་ཀློག་ཕྱོགས་ལ་ཞོག །མི་ངོ་ཁྱོག་དང་མ་ཁྱོག་ཐམས་ཅད་རུང་། །དེ་
ལྟར་གདམས་ངག་མདོ་རྩ་སེམས་ལ་ཞོག །ང་ཡི་ངོ་བོ་པདྨ་འབྱུང་གནས་ཞལ། །
རང་བཞིན་མ་འགགས་རྒྱུ་མའི་དེད་དཔོན་ཚུལ། །ཐུགས་རྗེས་ལྕགས་ཀྱུས་གདུལ་
བྱའི་དད་བློར་ཟིན། །བཟང་ངན་གང་འབྲེལ་ཨོ་རྒྱན་ཕྲིན་ལས་ཡིན། །སྤྱོད་པ་ཁྱི་
ཕག་འདྲ་རུང་ལས་ལྡན་གསུང་། །དགོངས་པའི་རྩལ་ལས་རྒྱལ་ཁམས་འཇལ་་་་
སྐོར་བྱས། །ཐམས་ཅད་སྤྲུལ་སྐུའི་ཞིང་ཁམས་པདྨ་འོད། །སྐྱེ་མེད་ཡིག་འབྲུ་་་་་
གཅིག་མས་གདངས་སྒྲ་ཀུན། བཛྲ་གུ་རུ་པདྨ་སིདྷི་ཧཱུྃ། །འགྱུ་འཕྲོ་ཐམས་ཅད་ཡེ་
ཤེས་བླ་མའི་འཁོར། །རིག་པ་པད་འབྱུང་བཞེངས་བཞུགས་མཛད་ཕྲིན་ལགས། །
མཚར་ཏུ་ཡོད་དོ་སྤྲོ་བ་དེ་རང་ཚེ། །གུར་ཆུང་ནང་ནས་སྐྱིད་ཉམས་བཞད་མོ་་་་
བྱུང་། །འགྲོ་འདོད་བསམ་པ་མ་ངལ་བདེ་མོར་བཞུགས། །འདེགས་འཇོག་ལྡོག་
པ་མ་ངལ་སྟན་ཐོག་བཞུགས། །བསོགས་འདོད་ནོར་གྱི་མ་ངལ་གཅེར་བུར་་་་་་
བཞུགས། །འགྲོ་ཉིན་གཅིག་ཡོད་ངེད་རང་ཕ་བུ་ཀུན། །བསྐྱོད་ཉིན་གཅིག་ཡོད་
པདྨ་འོད་དུ་འཚོགས། །བསོགས་ཉིན་གཅིག་ཡོད་ལོངས་སྤྱོད་རྫོགས་སྐུར་སྤྱོད། །
བློ་སྣ་མ་མང་བསམ་ཕུག་དེ་ལྟར་ལགས། །ང་དང་ལྟ་སྤྱོད་མཐུན་རྣམས་སེམས་ལ་
ཞོག །བྲེལ་འཚུབ་སྒྱུ་མའི་སེམས་ཅན་སྙིང་རེ་རྗེ། །སངས་རྒྱས་ཞིང་བཀོད་་་་་
སེམས་ཅན་ལུས་སུ་བལྟ། །འདི་རྣམས་ཨོ་རྒྱན་པདྨའི་ཐུགས་རྗེ་ཡིས། །བཙན་་་་
ཐབས་ཉིད་དུ་དཔལ་རིར་ལམ་སྣ་དྲོངས། །མི་དྲེད་ཧད་པོ་ནུས་ལྡན་རྡོ་རྗེས་ཕུལ། །
སརྦ་མངྒ་ལམ།
• 346 •



དག་སྣང་ལས༔རྫོགས་པ་ཆེན་པོ་
གནས་ལུགས་གཅེར་
མཐོང་བཞུགས།



༄༅། །བརྡལ་ཁྱབ་རང་བྱུང་ཡེ་ཤེས་ལ་ཕྱག་འཚལ་ལོ རྣམ་པར་རྟོག་གསུམ་
རྐྱེན་བཞིའི་ཆོ་འཕྲུལ་དུ སྣ་ཚོགས་སྣང་ཡང་དེ་ལྟར་རང་བཞིན་མེད གདོད་་་་
མའི་གཤིས་ལུགས་སྤྲོས་དང་བྲལ་བ་རུ འཁོར་འདས་ཆོས་རྣམས་རྡུལ་ཙམ་གྲུབ་
པ་མེད ཡོད་མིན་མེད་མིན་ངོ་རང་ཐུགས་རྗེའི་ཀློང༔ བཅིང་གྲོལ་ལས་འདས་་་་
རྫོགས་པ་ཆེན་པོའི་ཞལཿ འདུས་མ་བྱས་པ་མཁའ་མཉམ་ཡངས་པའི་གཤིསཿ བློ་
བྲལ་སོ་སོ་རང་རིག་རྗེན་པའི་ཡུལཿ ས་མ་ཡཿ གཞི་རྒྱུད་ངོས་བཟུང་བའོ རང་་་
བཞིན་མཉམ་པ་ཉིད་ཀྱི་ཀློང་ཡངས་པརཿ རོལ་པ་འགགས་མེད་ཅིར་སྣང་འཁོར་
འདས་ཆོས སྣང་བ་ཉིད་ན་སྟོང་པའི་བདག་ཉིད་དེ སྣང་སྟོང་ཟུང་འཇུག་་་་
སུས་ཀྱང་དགགས་སྒྲུབས་མེདཿ མཉམ་ཉིད་དོན་ལ་ཡིད་ཆེས་གདེངས་རྙེད་ན
སྲིད་པའི་འཁོར་ལོ་བཅོམ་པའི་མན་ངག་ཡིན ས་མ་ཡཿ སྣང་སྟོང་ཟུང་འཇུག་ཏུ་
ལ་བཟླ་བའོ སྒོ་ལྔ་ཡུལ་ལྔ་ཆ་མཉམ་ལ་བཞག་དེ ཀུན་གཞི་རྙོགས་མའི་རྒོད་་་་་
སྦུབས་ལས་བཏོན་ནསཿ རང་བྱུང་ཡེ་ཤེས་ཐེར་ལ་ཕུད་མཁས་ན སེམས་ཀྱི་་་་་
གསང་བ་གཉུག་མའི་ཡེ་ཤེས་མཇལ དྭངས་སྙིགས་སྐབས་དབྱེ་གནས་ཡུན་དོན་
ལ་བལྟ གསལ་ཆ་སངས་ཆ་ཧར་སངས་ཟང་ཐལ་སྐྱོངས འགྱུ་ཙམ་རྗེས་མེད་་་་
གྲོལ་ཆ་ཤིན་ཏུ་གནད དད་པའི་མཐུའི་དྲངས་མོས་གུས་རྗེན་པས་བསྐུལ
ཐུགས་ཡིད་དབྱེར་མེད་འདི་ནི་ཟབ་པའི་མཆོག ས་མ་ཡཿ མ་རིག་རྒོང་ངའི་་་་་
སྦུབས་འབྱེད་པའོ རྣམ་རྟོག་འཚོ་སྐྱོང་བྱེད་པ་ངལ་བའི་རྒྱུ༔ བདེ་གསལ་མི་རྟོག་
སྐྱོངས་བ་སེམས་ཀྱི་འཕྲངཿ ཤེས་པ་དབྱིངས་ཐོག་བཞག་པའང་ཕྱི་གདང་ཙམ
བཏང་སྙོམས་ལུང་མ་བསྟན་གནས་འབྲས་བུ་ཆུངཿ ཆེད་འཛིན་སྤུ་ཙམ་ཡོད་ན་་་་
• 348 •
，



སེམས་ཀྱི་གཡ༢ སྟོང་ཆ་ཆེད་དུ་མི་བཏོན་རིག་ཆ་གཙོ རྣམ་རྟོག་མཐར་འདེད་
མི་བྱ་གྲོལ་ཆ་གནད རྣམ་ཤེས་ཧད་གསལ་མི་དམིགས་སངས་ཆ་ཕྱུངས དེ་ལྟ་
ན་ཕྱིར་བློ་བྲལ་ཁོ་ན་གནད ས་མ་ཡཿ སྲིད་པའི་དྲྭ་བ་གཅོད་པའོ བརྗོད་དུ་
མེད་དོ་སྤྲོས་པའི་མཐའ་ལས་འདས བསམ་དུ་མེད་དོ་དམིགས་པའི་ཤོམ་ར་་་
དབེན བལྟ་རུ་མེད་དོ་ཡུལ་ལས་རྣམ་པར་འདས དཔྱད་དུ་མེད་དོ་སེམས་ཀྱི་
འཆིང་རྒྱ་གྲོལཿ བསྒོམ་དུ་མེད་དོ་དྲན་འཛིན་ཤུབ་ནས་བཏོན༔ དམིགས་སུ་་་
མེད་དོ་ཡིད་ཆོས་ཟག་པ་བོརཿ ཀུན་ཡིན་ཆ་མཉམ་བློ་བདེ་ཡངས་པའི་ཀློང
དམིགས་གཏད་བྲལ་བ་ཁྱབ་བརྡལ་གཅིག་གི་ཀློངཿ རེ་དོགས་མི་དམིགས་བདེ་བ་
ཆེན་པོའི་ཀློངཿ སྤྲོས་ཀུན་བྲལ་བ་འོད་གསལ་ཟང་ཐལ་ཀློང བསམ་གྱིས་མི་་་
ཁྱབ་སྒྲོ་བཏགས་བྲལ་བའི་ཀློང ངོ་རང་ཐུགས་རྗེ་རིས་མེད་བདེ་མཉམ་ཀློང
འུབ་ཆུབ་གཏིང་གསལ་ནང་དབྱིངས་ཀ་དག་ཀློངཿ མཚན་མ་རང་གྲོལ་ཀུན་་་་་
བཟང་ཁྱབ་བརྡལ་ཀློངཿ གཉེན་པོ་མི་དམིགས་དྲན་བསམ་བྲལ་བའི་ཀློང
བག་ཆགས་མིང་མེད་ཀུན་གཞིའི་གཡའ་དག་ཀློང སྤངས་བྱ་རང་དག་རིག་ངར་
རྗེན་པའི་ཀློང༔ སྟོང་ལ་འགགས་མེད་སྙོམས་འཇུག་དབེན་པའི་ཀློངཿ གསལ་་
ལ་མི་འཕྲོ་གཟུགས་ཁམས་གྲོལ་བའི་ཀློངཿ རིག་ལ་མི་འཛིན་འདོད་པའི་སེམས་
གྲོལ་ཀློངཿ དབང་ཡུལ་ཤེས་པ་ཆ་མཉམ་ཕུམ་བརྡལ་ཀློངཿ རྩོལ་སྒྲུབ་རྩིས་་་་་
གདབ་བྱ་བྲལ་ཉལ་ཆོག་ཀློང འབད་མེད་གདེང་བཞིའི་དྲོད་ཚད་ཐོབ་པ་་་་
གཅེསཿ ས་མ་ཡཿ མཁའ་ལྟར་མཉམ་པའི་དོན་བསྟན་པའོ མ་བྱས་ལྷུན་གྲུབ་
དག་སྣང་དད་པ་འཕེལ རྩོལ་སྒྲུབ་དབེན་པར་ས་ལམ་ཉམ་རྩལ་རྫོགས
གསར་བྱུང་ཉམ་ཀུན་རང་ཞིག་རང་གྲོལ་ནསཿ འབྲས་བུ་ཀུན་བཟང་བླ་མའི་ས་
• 349 •



ལ་འཁྱོལ ཡང་དག་ཆོས་སྐུ་མངོན་རྫོགས་སངས་རྒྱས་ཀྱི རྟགས་རྣམས་ལྷུན་
གྲུབ་གཟུགས་སྐུའི་འགྲོ་བ་འདུལཿ འཁོར་བ་དོང་སྤྲུགས་མཛད་པ་མཐར་ཕྱིན་་་་
འགྱུརཿ ས་མ་ཡཿ འབྲས་བུ་གཏན་གྲོལ་གྱི་ས་བསྟན་པའོ༔ འབུམ་ཕྲག་རྒྱུད་
ཀྱི་བདག་མོ་རལ་གཅིག་མརཿ བཀའ་འདི་གཉེར་བཅོལ་གཡེལ་མེད་ཐུབ་པར་་་་
སྲུངསཿ དྲོད་འཛིན་གདུལ་ཞིང་སྐལ་ལྡན་སྨིན་ཅིང་གྲོལ འབྲེལ་ཚད་དོན་་་་་
ལྡན་འོད་ལུས་མངོན་གྱུར་ཏེ༔ སྐུ་དང་ཡེ་ཤེས་ཆེན་པོར་དབང་བསྒྱུར་ཤོག ས་
མ་ཡ༔ རྒྱ་རྒྱ་རྒྱ གུ་ཏཿ བརྡ་ཐིམ ཞེས་པའང་སྙིང་ནོར་མུན་སེལ་དང་། སྒྲུབ་
བརྩོན་མཐར་ཕྱིན་ནས་ཡང་ཡང་བསྐུལ་ངོར། ༧ སྦས་པའི་རྣལ་འབྱོར་བདུད་་་་
འདུལ་རོལ་པའི་རྡོ་རྗེས་སྤེལ་བ་དགེ་ལེགས་འཕེལ། སརྦ་མངྒ་ལམ།
• 350 •



ཟབ་པའི་གནད་ཀྱི་ཟིན་བྲིས་འབྲུ་འགྲེལ་དུ་
བཀོད་པ་དོན་གསལ་སྒྲོན་མེ་
ཞེས་བྱ་བ



༄༅། །ཁྱབ་བདག་གདོད་མའི་མགོན་པོ་དང་རྣམ་དབྱེར་མ་མཆིས་པ་དཔལ་
མགོན་བླ་མ་མཆོག་ལ་ཕྱག་འཚལ་ལོ། །གང་འཆད་བྱ་རྫོགས་ཆེན་གནས་ལུགས་་་
གཅེར་མཐོང་འདི་ལ་དོན་གསུམ་ལས། ཀླད་དོན། གཞུང་དོན། མཇུག་དོན་ནོ། །
དང་པོ་ལ། མཚན་དོན་དང་། མཆོད་བརྗོད་གཉིས་ལས། དང་པོ་ནི།
གཟུང་འཛིན་ཡིད་ཆོས་ཀྱི་སྤྲོས་པ་དེ་བཞིན་ཉིད་ཀྱི་དབྱིངས་སུ་དག་པ་དང་། དེ་
ཉིད་ཀྱི་ངང་ལས་ལྷུན་གྲུབ་འོག་མིན་གྱི་གནས་དང་དུས་སྟོན་པ་འཁོར་ཆོས་ཕུན་
སུམ་ཚོགས་པར་སྣང་ཞིང་། སོ་སོ་མ་ཡིན་ཐ་མི་དད་པར་དགོངས་བརྡ་སྙན་་་་་
བརྒྱུད་ཀྱིས་ཚུལ་ལས། ཆོས་ཀུན་མཉམ་ཉིད་ཡེ་སངས་རྒྱས་པར་རྫོགས་པ་དང་།
འཁོར་འདས་གཉིས་ཆོས་སུ་བཅོས་བསྒྱུར་མ་བྱས་པའི་ཡིན་ལུགས་ཆེན་པོ།
གཉུག་མ་གཤིས་ཀྱི་གནས་ལུགས་སྨྲ་བསམ་དཔེ་བརྗོད་ཀྱི་ཡུལ་ལས་འདས་མོད་་་་
ཀྱང་དོན་བརྒྱུད་དགོངས་པའི་གཟི་བྱིན་གྱི་མཐུས་བཞུགས་ཚུལ་ཇི་བཞིན་་་་་་་
གཅེར་བུར་བྱུང་ནས་རྗེན་པར་མཐོང་བའི་མན་ངག་གི་ཡང་ཞུན་འདི་ནུབ་པར་་
ཕང་ཞིང་གདུལ་བྱ་ཚོགས་སྨོན་ལས་འཛོམས་ཀྱི་སླད་དུ་གསལ་བར་བྱས་ནས་་་་་
འདིར་བཞུགས་པར་བྱས་སོ། །ཞེས་ཆེ་བ་བསྒྲགས་ཤིང་བཀའ་དྲིན་དྲན་ཕྱིར་་་་་
དགོས་ཆེད་གསུམ་དང་ལྡན་པར་བསྟན་པའོ། །
གཉིས་པ་ནི། གདོད་མའི་གཞི་དབྱིངས་རྣམ་ཀུན་མཆོག་ལྡན་གྱི་བདག་ཉིད་
ཅན་དེ་ཡི་འཁོར་འདས་ཡེ་མཉམ་དུ་བརྡལ་ཞིང་ཁྱབ་པ་དང་། རང་བྱུང་ཡེ་ཤེས་
ཀྱིས་གཟིགས་པ་ཕྱོགས་དང་རིས་སུ་མ་ཆད་པར་ལྷུན་གྲུབ་བུམ་པ་སྐུའི་དཀྱིལ་་་་་
འཁོར་དུ་བཞུགས་པ་ལ་ངོ་མཚར་ཡིད་ཆེས་གློ་ཐུབ་དང་ལྡན་པས་ལྟ་བ་མཇལ་་་
• 352 •



བ་
ཕྱག་ཕུལ་ཞིང་གཉིས་སུ་མེད་པར་འཚལ་ལོ་ཞེས་ཐུགས་ཡིད་བསྲེས་ལ་སྣོད་རུང་
དུ་བྱས་ནས་གདུལ་བྱ་ཡོངས་ལ་ཕྲིན་ལས་འཇུག་པས་རྟེན་འབྲེལ་ཕུན་སུམ་ཚོགས་
པ་འཇོག་པའི་དོན་ནོ། །གཉིས་པ་ལ། གཞི་ལམ་འབྲས་བུ་དང་གསུམ་ལས།
དང་པོ་ནི། ཐོག་མའི་སྤྱི་གཞི་འདུས་མ་བྱས་པར་ལྷུན་གྲུབ་ཡེ་མཉམ་ཆེན་པོར་་་
བཅིང་གྲོལ་མེད་པར་བཞུགས་མོད་ཀྱང་གློ་བུར་འདུས་བྱས་འཕྲལ་གྱི་རྐྱེན་ངོ་བོ་
ལ་རྨོངས་པའི་བདག་ཉིད་གཅིག་པུ་དང་། འོད་གསལ་ལ་རྨོངས་པའི་ལྷན་སྐྱེས་
དང༌། རིག་པ་ཡེ་ཤེས་ལ་རྨོངས་པ་ཀུན་བཏགས་ཞེས་རྣམ་པར་རྟོག་པ་ཙམ་་་་་
གསུམ་དུ་མཆེད་ལ། གཞི་མ་རྨོངས་ཀྱང་ལམ་རྨོངས་པ་རྒྱུའི་རྐྱེན་དང་། རྟོག་པ་
ཙམ་པ་བདག་པོའི་རྐྱེན་དང་། རང་ངོ་ལ་དམིགས་པས་རྐྱེན་དང་། ཡུལ་ཕྱིར་་་
འཁོར་བ་དེ་མ་ཐག་རྐྱེན་དང་བཞིའི་རྟེན་ཅིང་འབྲེལ་བར་འབྱུང་བའི་ཆོ་འཕྲུལ་་
དུ་ངོ་བོས་ཡུལ་གྱི་འཁྲུལ་གཞི་བྱས་ཏེ་ངང་མདངས་སྐུ་དང་ཡེ་ཤེས་ནང་དབྱིངས་
སུ་ནུབ་པ་དང་། རང་བཞིན་གྱིས་སྣོད་བཅུད་ཀྱི་འཁྲུལ་གཞི་བྱས་ཏེ་རང་་་་་
མདངས་རང་འོད་ལ་བསྡུས་ཏེ་ཕྱི་གདངས་སུ་མཆེད་པ་དང་། རིག་པ་སེམས་ཀྱི་
འཁྲུལ་གཞི་བྱས་ཏེ་སྟོང་གསལ་མདངས་ལྔ་ཤེས་རིག་གི་རྭ་བར་ནུབ་ནས་འོད་ལྔ་
རིས་ཆད་དུ་སྣང་ཞིང་རིམ་པར་འཐས་ཏེ་འབྱུང་བ་དྭངས་སྙིགས་ཕྱེས་ནས་སྣ་་་་
ཚོགས་ཆོས་ཁམས་རྒྱ་མཚོའི་སྣང་བ་འགགས་མེད་དུ་སྣང་ལ། ཤེས་པ་དྭངས་་་་
སྙིགས་ཕྱེས་ནས་སེམས་རྣམ་པར་ཤེས་པ་ཚོགས་བརྒྱད་དུ་འབྱུང་ལ་དུག་ལྔའི་རྟོག་
པ་མེ་ལྟ་བུ་ལས་རྣམ་རྟོག་བདེ་སྡུག་བར་མ་ཐམས་ཅད་མེ་རྟག་ལྟར་བསམ་མཐའ་
ཡས་པར་སྣང་ན་ཡང་། དོན་དུ་མེད་སྣང་སྟོང་གཟུགས་ཙམ་ལས་འཁྲུལ་བའི་་་་
སྣང་ཞེན་དེ་ལྟར་རང་བཞིན་གྱིས་གྲུབ་པ་མེད་ལ། གདོད་མའི་སངས་རྒྱས་ཀུན་
• 353 •



，
，
ཏུ་བཟང་པོའི་ཞལ་རས་སམ་གཤིས་ལུགས་མ་བཅོས་པའི་ངོས་ན་སྤྲོས་མཐའ་་་་
ཐམས་ཅད་དང་བྲལ་བ་ཡི་བདག་ཉིད་ཅན་དེ་རུ། གཞི་ལ་འཁོར་བ་མ་གྲུབ་་་་
འཁོར་བ་གཞི་ལ་འཆར་རུང་། འདས་པ་གདོས་པོར་མི་དམིགས་རྟེན་འབྲེལ་
ཙམ་དུ་བློས་དམིགས་པ་སྟེ། དོན་ལ་ཆོས་ཐམས་ཅད་རྣམ་པ་ཀུན་ཏུ་རྡུལ་ཕྲན་་་་
ཉག་མའི་ཆ་ཙམ་ཡང་གྲུབ་པ་མེད་ཏེ། ཡོད་པ་མིན་ཏེ་ཡེ་གྲོལ་ཀུན་བཟང་། །
མེད་པ་མིན་ཕྱིར་འགགས་མེད་རྒྱན་རྫོགས། །ངོ་བོ་སྟོང་པས་རྟག་པའི་མཐའ་་་་
གྲོལ། །རང་བཞིན་གསལ་བས་ཆད་པའི་མུ་མེད། །ཐུགས་རྗེའི་གཟིགས་པས་་་་
གཉིས་འཛིན་རྒྱ་གྲོལ། །ཀློང་ཆེན་ནམ་མཁའ་དེ་ལྟར་ཡིན་ནོ། །ཞེས་པ་ལྟར་ན་་་
མ་བཅིང་པས་ན་སུ་གྲོལ་ཏེ་མཐའ་དེ་གཉིས་ལས་འདས་པའི་གསང་བ་བསམ་་་་
གྱིས་མི་ཁྱབ་པའི་ཡིན་ལུགས། རྫོགས་པ་ཆེན་པོའི་ཞལ་རས་སམ་དཀྱིལ་འཁོར་
ཡང་དག་པ་སྟེ་རྒྱུ་རྐྱེན་གྱི་འདུས་མ་བྱས་པ། གདོས་མཚན་ལས་འདས་པས་་་་་
མཁའ་ལྟར་དག་པ། རང་བཞིན་རྣམ་པར་དག་པས་མཉམ་ཉིད་ཆེན་པོ། ཕྱོགས་
དང་རིས་མེད་ཀློང་ཆེན་ཡངས་པའི་གཤིས་དེ་ནི་གཞིའི་བཞུགས་ཚུལ་སྟེ། འདི་་
ནི་བློ་ཡིད་ལས་དབེན་ཅིང་འཛིན་པ་དང་བྲལ་བས་ཡེ་གནས་སོ་སོ་རང་རིག་པས་
ཤེས་རབ་ཆེན་པོའི་མཐོང་བ་དང་ལྡན་པའི་ཡེ་ཤེས་རྗེན་པའི་སྤྱོད་ཡུལ་ཡིན་པས་
ཇི་སྐད་དུ། སླ་བས་ཡིད་མ་ཆེས་པ་སེམས་ཀྱི་གསང་། །བླ་མའི་མན་ངག་སྟོབས་
ཀྱིས་མཐོང་བར་ཤོག །གསུངས་པ་ལྟར། དོན་བརྒྱུད་དགོངས་པས་བྱིན་རླབས་
ཅན་གྱི་བླ་མ་དམ་པ་ལ་བརྟེན་ཅིང་ལྟེམས་རྐྱང་མེད་པས་མོས་གུས་དག་སྣང་་་་་་
གསོལ་བཏབ་ཐུགས་ཡིད་བསྲེ་བ་སོགས་ཀྱི་མཐུ་ལ་བརྟེན་དགོས་པས་ན་དམ་ཚིག་
དེ་ལས་མ་འདས་ཞེས་པར་ས་མ་ཡ། ཞེས་པས་ཆིངས་ཀྱིས་བཅིང་ལ་གཞི་རྒྱུད་
• 354 •



ངོས་བཟུང་བའམ་དོན་ཁྲིད་བཤད་པའོ། །
གཉིས་པ་ལ་སྤྱིའི་གོ་དོན་དང་། ཁྱད་པར་བ་གཉིས་ལས། དང་པོ་ནི། ད་་་
ལྟ་ལམ་དུས་སུ་སྣ་ཚོགས་འཁོར་འདས་ཀྱི་ཆོས་ཁམས་རྒྱ་མཚོ་གཞི་ལས་མ་གཡོས་
བཞིན་ཏུ་གཞི་སྣང་མཆེད་ཚུལ་ནི། རང་བཞིན་ཡིན་ལུགས་ཀྱི་ཆ་ནས་སྤྲོས་མེད་
ཡེ་མཉམ་ཆེན་པོ་གདོད་མ་ནས་སྟོང་ཆེན་ཁྱབ་ཅིང་བརྡལ་བ་ཀ་ནས་དག་པ་ཉིད་
ཀྱི་མཁའ་ཀློང་རྒྱ་ཁྱོན་ཡངས་པར། སྣ་ཚོགས་སྐུ་རུ་ཤར་ཀྱང་སྐུ་ལ་གདོས་མཚན་
མ་གྲུབ་གྲགས་སྟོང་སྔགས་སུ་ཤར་ཡང་སྒྲ་མཚན་རང་བཞིན་གྱིས་མ་གྲུབ། རྟོག་
ཚོགས་ཐུགས་སུ་བཞུགས་ཀྱང་རིས་ཆད་བློ་རུ་མ་གྲུབ། ཕྲིན་ལས་འཁོར་འདས་་
ཤར་ཀྱང་རང་བཞིན་གཤིས་ལ་མ་གྲུབ། ཡོན་ཏན་ཡེ་སངས་རྒྱས་པས་གས་་་་
སྒྲུབ་འདུས་བྱས་སུ་མ་གྲུབ་པས་ན་རོལ་པ་འགགས་མེད་ཀྱི་ཆོས་ནི་དག་ཅིང་ལྷར་
ཤར་ཡང་ཤར་གྲོལ་རིས་མེད་ཅིར་ཡང་སྣང་ནའང་སྣང་སྟོང་ཟུང་འཇུག་ཆེན་པོ་་
སྟེ་འཁོར་བ་སྤངས་མེད་གཞི་ལ་དག་མཉམ་འདས་པ་སྒྲུབ་མེད་ལམ་ལ་འུབ་ཆུབ་
ཐམས་ཅད་མཉམ་བརྡལ་ཆོས་ཉིད་ཀྱི་ཡོ་ལང་ཉིད་དུ་རང་ཤར་རང་གྲོལ་ལ་ཐལ་
བས་སྣང་བ་ཉིད་ན་སྟོང་། སྟོང་བཞིན་པ་ཉིད་དུ་ན་སྣང་བ་འགགས་མེད་དུ་་་་
མཆེད་པའི་བདག་ཉིད་ཅན་དུ་བཞུགས་པ་ཡིན་ཏེ། སྟོང་པ་ལས་འདས་དེ་སྣུང་།
སྣང་བ་བཅད་ཤུལ་གྱི་སྟོང་པ་ལྟར་མིན་པར། དེ་གཉིས་ཟུང་འཇུག་ཆེན་པོར་་་་
བཞུགས་པ་ལས་སྔ་ཕྱི་བར་གསུམ་དུ་སུས་ཀྱང་དགགས་སྒྲུབ་བཅིང་གྲོལ་བྱས་པ་་
མེད་པས་ན། སྣང་སྟོང་དབྱེར་མེད་མཉམ་པ་ཉིད་ཀྱི་དོན་ཇི་བཞིན་ཉིད་ལ་ངོ་
འཕྲོད་པར་བྱས་ནས་དེའི་ངང་བསྐྱངས་ཤིང་ཡིད་ཆེས་པར་ས་བཟུང་ནས་གདེང་
ངེས་པར་རྙེད་ན་ལམ་དབུ་མའི་དགོངས་པ་སྟེ་སྲིད་པ་བག་ཆགས་ཀྱི་མདུད་པའི་
• 355 •



བཅིང་པས་རྟེན་འབྲེལ་གྱི་འཁོར་ལོར་དོན་དམ་སྤྲོས་བྲལ་དུ་བཅོམ་པའི་ཟབ་ལམ་
བླ་ན་མེད་པའི་མན་ངག་ཡིན་ཏེ། སློབ་དཔོན་འཕགས་པ་ལྷས། ཐེག་པ་ཆུང་་་
དུས་ཆོས་འདི་ལ། །ཐེ་ཚོམ་ཙམ་ཡང་ཟ་མི་འགྱུར། །ཐེ་ཚོམ་ཙམ་ཞིག་ཟ་གྱུར་ན།།
སྲིད་པ་ཧྲུལ་བོར་བྱེད་པར་འགྱུར། །ཞེས་གསུངས་པ་ལྟར་སྣང་སྟོང་ཟུང་འཇུག་
གི་དོན་ལ་མཉམ་པར་བཞག་པ་ལས་མ་འདའ་ཞེས་པས་ས་མ་ཡ། དེའི་ཕྱིར་ན་་
ཆོས་ཐམས་ཅད་སྣང་སྟོང་ཟུང་འཇུག་ཏུ་ལ་བཟླ་བའམ་ཐག་གཅོད་པར་བྱེད་པས་
དོན་ཁྲིད་བསྟན་ཟིན་པའོ། །
གཉིས་པ་ལ། ལྟ་བ་དང་། བསྒོམ་པ། སྤྱོད་པ་དང་གསུམ་ལས། དང་པོ་ནི་
གོང་དུ་བཤད་མ་ཐག་པ་ལྟར། དབུ་མའི་ལྟ་བ་ལྟར་སྣང་སྟོང་ཟུང་འཇུག་ལ་གོ་་
བ་དཔྱིས་ཕྱིན་པ་ཐོབ་ནས་མྱོང་བ་ཅུང་ཟད་ཀྱང་ཡོད་ངེས་པར་དགོས་ལ། དེ་་་
ཡང་ཕྱིའི་སྣང་སྟོང་ནམ་མཁའ་མངོན་གྱུར་ཙམ་ཡིན་གྱི། དོན་ནང་གསལ་སྟོང་
སེམས་ཀྱི་རང་ཞལ་འཚོ་དགོས་པས་དེ་ཡང་དབང་པོ་སྒོ་ལྔ་པོ་ཆ་མཉམ་ལ་བཞག་
ཅིང་རིས་སུ་མ་ཆད་པར་གནས་ཉམས་གསལ་པོར་བྱུང་བ་དང་། ཡུལ་འདོད་་་་
ཡོན་ལྔ་ཆ་མཉམ་ལ་བཞག་ཚེ་མ་འགགས་པར་དེར་འཛིན་དང་བྲལ་བར་སང་ངེ་
ཤིགས་སེ་ཁྲོལ་ལེར་གནས་དེ། ཡུལ་རྒུན་ནེ་བ་སྒོ་ཡུལ་ལ་སང་དྭངས་མ་ཐོན་པ་་
ཡིད་ཡིན་གྱི་ཤེས་རབ་མ་ཡིན། ཤེས་པ་རྨོངས་འཐུམ་གསལ་རིག་གྲོལ་ངར་དང་
བྲལ་བ་དེ་ཤེས་པ་གཅེར་མཐོང་ཙམ་ཡིན་གྱི་རིག་པ་མ་ཡིན་ཀྱང་། དང་པོ་དེར་
བརྟེན་ནས་གདོད་དངོས་གཞི་འབྱུང་དགོས་ཀྱི། ད་དུང་ཀུན་གཞི་རྙོགས་མའི་་་
རྡུལ་དང་མ་བྲལ་བ་ཕྲ་གསལ་བའི་ཀུན་གཞི་འདི་ལ་གཟིགས་ནས་མཐར་ཐུགས་་
དུ་འཇོག་པ་མང་ཡང་། རང་ལུགས་ལ་གསང་བ་གཏིང་གསལ་རིག་པའི་རང་་་་
，
• 356 •



ཞལ་མཇལ་ཕྱིར། ཤེས་རབ་ཀྱི་ཕྱི་གདང་ལ་མི་བལྟ་བར་ནང་དུ་ཞལ་ཀྱུ་ཙམ་པ་་
ཞིག་གིས་ཡེ་ཤེས་ཀྱི་མཐོང་ཕྱེ་ཞིང་། ཀུན་གཞིའི་རྒོང་སྦུབས་ལས་བཏོན་ནས་་་
རིག་པའི་ཡེ་ཤེས་ངོ་བོ་སྟོང་ལ་ངར་ཆ་དང་ལྡན་པ་རང་བཞིན་གསལ་ལ་སངས་ཆ་
ཡང་འཛོམ་པ་ཐུགས་རྗེ་རིག་ལ་གྲོལ་ཆ་ཕུན་སུམ་ཚོགས་པ་དང་ལྡན་ཞིང་བྱིང་་་་
རྨུགས་འཐིབ་པ་མ་བསལ་རང་གྲོལ་ལ་འགྲོ་བའི་ཡུད་ཙམ་པ་དེ་རིག་པ་འབྲས་་་་
སྣེའུ་ལྟ་བུ་གསུང་བ་དེ་ཡིན་གྱི། འདི་ལ་རང་བྱུང་ཡེ་ཤེས་ཐེར་ལ་བུད་ཅེས་ཀྱང་
ཟེར། གཉུག་མ་ཐ་མལ་གྱིས་ཤེས་པ་རྗེན་ནེར་ཕུད་པ་ཡིན་ཏེ། ཐབས་ལ་མཁས་
པས་མོས་ལྡན་ལ་དགོངས་བརྒྱུད་བྱིན་རླབས་ཀྱི་དྲོད་ཚད་འབྱུང་བའམ། ཚོགས་
བསགས་སྒྲིབ་སྦྱངས་ཀྱི་མཐུ་ལ་བརྟེན་ནས་འབྱུང་བ་ཡིན་ནའང་རུང་ལ། དོན་་་
དུ་སེམས་མ་ཡིན་ལ་སེམས་ལས་གཞན་པའང་མིན་པར་སེམས་ཀྱི་གསང་བ་དུས་་
གསུམ་གྱི་གསང་བ་དུས་གསུམ་འཁྲུལ་རྟོགས་ཐ་མལ་གྱི་ཤེས་པ་དང་། སྒོམ་་་་་
ཉམས་དབང་སྐྱེས་བློ་ཡི་ཤེས་པ་གང་ཡང་མ་འདྲེས་པས་བཞི་ཆ་གསུམ་བྲལ་གྱི་
རིག་པ་གཉུག་མའི་ཡེ་ཤེས་ནང་དབྱིངས་གཏིང་གསལ་གྱི་ཤེས་རིག་མཇལ་བ་ཡིན་
ལ། འདི་དུས་ངར་དྭངས་གྲོལ་གསུམ་དང་མ་བྲལ་བར་གནས་ཡུན་ཐོན་ལ་དེར་
འཛིན་གྱི་ཉམས་མ་སྐྱེས་པ་ན་ཚོགས་ཡུལ་རིག་པའི་རྣམ་ལྡན་དུ་ཤར་ལ་ཡིད་ཆོས་
ཀྱི་མུན་པའི་གཞི་མི་ཚུག་པས་ན་ཉི་མའི་ངོས་ན་མུན་པ་བཙལ་ཀྱང་མི་རྙེད་པ་་་་
ལྟར་རིག་པའི་ངོས་ན་མ་རིག་པ་མི་མངའ་བས་དྭངས་སྙིགས་ཀྱི་སྐབས་རང་་་་་་་
ཤུགས་ལ་དབྱེ་ཞིང་འབྱེད་པ་ཡིན་པས། དེ་ལྟའི་ལྷག་མཐོང་རིག་གྲོལ་གཉིས་་་་
ལྡན་དེ་ཡུན་ཐུང་གྲངས་མང་དུ་སྦྱོར་དངོས་རྗེས་གསུམ་ཚང་བར་གོམས་པས་མཐུ་
ལ་གནས་པའི་ཡུན་མཉམ་རྗེས་འདྲེས་པ་ཉིན་མཚན་འོད་གསལ་འཁོར་ཡུག་ལ་་་
，
• 357 •



འཆར་གྱི་བར་དེ་དོན་ལ་ལྷོད་དྭངས་གྲོལ་གསུམ་འཛོམ་པར་ཡང་ཡང་བལྟ་དགོས།
བསྒོམ་མེད་གསུངས་ནའང་ཡེངས་འཁྲུལ་མེད་པ་ཞིག་ལ་བྱ་ཡི། འཁྲུལ་འབྱམས་
སུ་སོང་བ་ཞིག་ཡིན་ན་སེམས་ཅན་ཐམས་ཅད་རྟོགས་ལྡན་དུ་ཐལ་ལོ། །གསལ་་་
ཞེས་པའང་ཡིད་གསལ་ཉམས་ཅན་ཞིག་མིན་པར་ཡེ་ཤེས་གཏིང་གསལ་ལ་བཞེད་
པ་ཡིན། སངས་བ་ཡང་སྒོ་ལྔ་རྟོག་མེད་ལ་སེམས་རྟོག་མེད་ཀྱིས་བལྟས་ཙམ་མིན་
པར་རྨོངས་སྒྲིབ་བྲལ་བའི་ཤེས་རབ་ཀྱི་སྲོག་དང་ལྡན་པས་མཁྱེན་གཟིགས་ཀྱི་་་་་
སངས་ཆ་འཛོམ་པ་ཞིག་ཡིན་དགོས་སོ། །སྟོང་ཉམས་མི་རྟོག་ཆུན་པོ་ཧར་སངས་
ལ་བོར་ནས་རིག་པ་ངོ་བོ་ཡེ་གྲོལ། རང་བཞིན་རང་གྲོལ། ཐུགས་རྗེ་ཤར་གྲོལ་ལ་
འགྲོ་བའི་ཟང་ཐལ་བར་མེད་ཀྱི་ཤེས་རིག་དེ་ངོ་འཕྲོད་ནས་ངང་སྐྱོངས་ཀྱི་བར་ལྟ་
བ་ཡིན་ལ། འདིར་འགྱུ་བ་ཙམ་ཡོད་ཀྱང་གཡོ་བ་མེད་པ་དང་། ཤེས་ཙམ་པ་་་
ངང་མངོན་གྱུར་དུ་ལགས་ཀྱང་འཛིན་པ་རྗེས་མེད་ལ་བོར་ནས། སྔ་ཕྱི་བར་མེད་
ཤར་གྲོལ་ཆ་མཉམ་དུ་འགྲོ་བ་ཞིག་ཡིན་པས་ཤིན་ཏུ་གནད་ཆེ་བས་གསང་བ་ཆེན་
པོའོ། །དོན་དམ་ཆོས་ཉིད་ཀྱི་བདེན་པའི་རང་ཞལ་དེ་དད་པའི་མཐུའི་དྲངས་་་་
བའམ། བཀའ་དྲིན་གསུམ་ལྡན་གྱི་བླ་མ་དམ་པ་ལ་ལྟེམས་རྐྱང་མེད་པས་མོས་་་་
གུས་རྗེན་པས་བསྐུལ་ནས་རྣམ་པར་མི་རྟོག་པའི་ཡེ་ཤེས་རང་རྒྱུད་ལ་འདྲོངས་་་་
དགོས་པས་ཐབས་ཀྱི་རྒྱལ་པོ་དེ་རྣམ་པ་ཀུན་ཏུ་རྗེ་བཙུན་དམ་པའི་ཐུགས་དང་་་་
རང་གི་ཡིད་དབྱེར་མེད་དུ་བསྲེ་བ་སྟེ་འདི་ནི་མན་ངག་ཟབ་པའི་མཆོག་ཏུ་གྱུར་བ་
ཡིན་པས། དེ་ཡང་ཡས་མས་ཀྱི་བརྒྱུད་པ་ཀུན་འདུས་ཨོ་རྒྱན་རྗེ་དང་བླ་མ་རིན་
པོ་ཆེ་གཉིས་རྣམ་དབྱེར་མ་མཆིས་པ་ལ་གསོལ་བ་འདེབས་ཅིང་རྣལ་འབྱོར་ལ་་་་་
འབད་པ་ལས་མི་འདའ་བར་བསྐུལ་བས་ས་མ་ཡ་དང་། འདི་ནི་མ་རིག་རྒོད་་་་་
• 358 •



-
་་
ངའི་སྦུབས་འབྱེད་པ་དང་ཡང་དག་པས་ལྟ་བ་རྟོགས་པར་བྱེད་པའི་དོན་ཁྲིད་་་་
བསྟན་པའོ། ། །
གཉིས་པ་ལ། བཞག་ཐབས་དང་། རྟོགས་པའི་ཡོན་ཏན་གྱི་གཟེང་བསྟོད་པ་
གཉིས་ལས། དང་པོ་ནི། ལར་སྟོང་འཛིན་གྱི་མདུད་པ་དམ་ལ་ཆེད་འཛིན་ཆེ་བ་
དང་། སྡུག་བཙུར་ཨ་འཐས་ཀྱི་དྲན་པ་བརྟེན་པ་དང་། ཤེས་པ་བཟོ་མེད་ཙམ་་
སྐྱོངས་བ་སོགས་མང་ཡང་། དེ་དག་ནི་ངལ་བ་འབྲས་ཆུང་ཡིན་ཕྱིར་མཁས་པ་་་
དག་གིས་འཆར་གཞིའི་རིག་ཆ་སྐྱོངས་རྒྱུ་ལས་རྣམ་རྟོག་འཚོ་སྐྱོངས་བྱེད་པ་ལ་་་་་
དོན་རྩ་ཆུང་གསུང་བས་ན་ངལ་བའི་རྒྱུ་རུ་མངོན་འདུག་སྟེ། འཁྲུལ་རྟོག་ཐ་མལ་
གྱི་ཤེས་པ་དག་དགོས་པའི་ཕྱིར་རོ། །རེས་བདེ་ཉམས་འབོལ་ལེ་བ་མྱོང་ཞེན་ཅན།
རེས་གསལ་ཉམས་ཞེན་བཅས་ཞེན་མེད་སྣ་ཚོགས་པ་དང་། རེས་མི་རྟོག་རྐུན་པོ་
གསལ་དྭངས་མི་བྱེད་པ་རྟོག་བཅས་རྟོག་མེད་དང་། རེས་སྟོང་ཉམས་རྩ་་་་་
ཉམས་མཐའ་ཡས་པར་འཆར་ཀྱང་དེ་དག་དམ་པར་མི་འཛིན། ཆེད་དུ་མི་སྤངས།
སྤང་གཉེན་མི་སྤྲད་པར་གང་ཡང་ཐུག་འཕྲད་རྗེས་མེད་ལ་བཞག་པས་རང་ཞིག་་
རང་ཡལ་ལ་འགྲོ་བ་ཡིན། དེ་དག་དམ་པར་བཟུང་ནས་རྩོལ་ན་མི་རིགས་སྟེ། །
སྒོམ་ཉམས་ཐ་མལ་གྱི་ཤེས་པ་གྲོལ་དགོས་པའི་ཕྱིར་ན། དེ་དག་སྐྱོངས་བ་་་་་་
སེམས་ཀྱི་འཕྲང་ཆེན་པོའོ། །ཡང་ཕྱི་དབྱིངས་ནམ་མཁའ་སྟོང་པ་ལ། ནང་་་་་
དབྱིངས་དབང་པོའི་ཤེས་པ་སྟོང་གསལ། གསང་དབྱིངས་ཡིད་ཤེས་དྭངས་་་་་
གསལ་དབྱེར་མེད་དུ་བསྲེས་ནས་དེ་ཐོག་ཏུ་བཞག་པའང་སྔ་མ་རྣམ་པ་ལམ་བྱེད་
དང་འདི་ཡང་རྣམ་པས་ངོ་བོ་ལམ་བྱེད་དམ་ཤེས་རབ་ཀྱི་ཕྱི་གདངས་ཙམ་སྐྱོང་བ་
ཡིན་གྱི། རིག་པའི་ནང་དབྱིངས་འཚོ་བ་ནི་མ་ཡིན་ནོ། །ཕལ་ཆེར་བཏང་སྙོམས་
• 359 •



ལུང་མ་བསྟན་པར་ལུས་སྟེ་སྒོ་ཡུལ་ཤེས་པ་ཆ་མ་མཉམ། ཀུན་གཞིའི་རྨོངས་་་་་
གཡའ་མ་སེལ། རིག་པའི་གསལ་དྭངས་མ་ཐོན་ཤར་གྲོལ་རྗེས་མེད་ལ་མ་སོང་་་་
བར་གནས་ཉམས་ཕུལ་ཆད་དེ་བ་བྱིང་རྨུག་གི་རྩི་དང་མ་བྲལ་བར་སྒོམ་པ་དག་ལ་
ནི་འབྲས་བུ་ཆུང་ལ་གུ་དོགས་སོ། །ཡང་ང་ཡི་ལྟ་བ་ནི་མཐོ་སྒོམ་འདི་ལྟ་བུའོ། །
ཡ་མཚན་ཆེ་སྙམས་པས་རོ་སྟོད་གཟེང་བ། རྒྱག་བྲོད་པ། དཔེ་ཆའི་གོ་རྟོག་དང་
བསྡུར་བ། དཔྱད་ར་བྱེད་པ་ནི་ལྷག་མཐོང་སྒྲིབ་བྱེད་ཀྱི་དྲི་མ་ཡིན་པས་ཆེད་་་་་
འཛིན་སྤུ་ཙམ་ཡོད་ན་སེམས་ཀྱི་གཡའ་མ་དག་པས་བློ་བྲལ་རང་བཞག་གི་ཉམས་
ལེན་ནི་མ་ཡིན་ནོ། །རེས་རྟོག་པ་མ་འགྱུས་པས་སྟོང་ཞེན་ཕྱམ་མེ་བ། བློ་བདེ་བ།
མྱོང་རྒྱུའི་གསལ་ཆ་ཅུང་ཟད་ཡོད་པ་རེ་འཆར་ནའང་། དེ་ཆེད་དུ་མི་བཏོན་པར་
གཉུག་མའི་རིག་ཆ་ཟང་མ་དེ་ག་རྐྱང་བ་ནི་གཙོ་ཤིན་ཏུ་ཆེའོ། །ཕལ་ཆེར་གྱིས་་་་
རྣམ་རྟོག་ལ་སྐྱོན་དུ་བལྟ་ཡང་དེ་ནི་མི་དགོས་པར། ཤར་ཆ་ཇི་ཙམ་མང་ཡང་།
སྐུ་གསུམ་དེ་ཙམ་མང་བས། གང་ཤར་ཤར་དུ་ཆུག་ལ་ཤར་གྲོལ་རིས་མེད་དུ་ཐོང་།
གང་འགྱུ་འགྱུ་རུ་ཆུག་ལ་འགྱུ་བ་རང་སར་ཞོག །གང་དྲན་དྲན་དུ་ཆུག་ལ་དྲན་
པ་བྱུང་རྒྱལ་ལ་ཐོང་། གང་བསམ་བསམ་དུ་ཆུག་ལ་དཔྱོད་པས་རྗེས་མ་མཐུད་་་
དང་ལས་དང་རྣམ་སྨིན་བསོགས་པར་མི་འགྱུར་བས་ན་རྣམ་རྟོག་ལ་རྩིས་གདབ་་
དང་བཅས་བཅོས་མཐར་འདེད་བཅིང་བཀྲོལ་གང་ཡང་མི་བྱ་བར་བཞག་པས་་་་་
ཤར་གྲོལ་རིས་མེད་ཀྱི་ཆ་རུ་ཕྱིན་འགྲོ་བ་གནད་གསང་ངོ༌། །དེ་ལ་སྒོ་ལྔ་ལ་མི་་་
དམིགས། རྣམ་ཤེས་ལ་མི་དམིགས། ཧད་པོ་སྟོང་པ་ལ་མི་དམིགས། གསལ་བ་
ཡིད་ཤེས་ལ་མི་དམིགས་པར་བཞག་པ་སྟེ། བསམ་དང་བསམ་བྱ་རབ་ཏུ་སྤངས་
ནས་སུ། །བསམ་མེད་བུ་ཆུང་བཞིན་ཏུ་གནས་བྱ་ཞིང་། །ཞེས་དཔལ་ས་ར་ཧ་་་
• 360 •



དྷ
ན
..
པས་བཞག་ཐབས་བསྟན་པ་ལྟར་བལྟར་མེད་ལྟ་བ་ནམ་མཁའ་ལྟར་དུ་བཞག་པ་་་
དང་། སྒོམ་མེད་སྒོམ་པ་རྒྱ་མཚོ་ཅོག་བཞག་དང་། རྩོལ་མེད་སྤྱོད་པ་མན་ངག་་
ཅོག་བཞག་དང་། བློ་འདས་རིག་པ་འབྲས་བུ་ཅོག་བཞག་ཏུ་བྱ་བ་ལ་སངས་ཆ་་
ཕྱུངས་བརྗོད་པ་ཡིན་ལ། དེ་ལྟ་ན་ཕྱིར་ཡིད་དཔྱོད་བློ་ཡི་རྣམ་པ་མེད་པར་སོ་སོ་
རང་རིག་པའི་ཡེ་ཤེས་ཀྱི་བློ་བྲལ་དེ་ཁོ་ན་ཉིད་དུ་རྟོགས་པ་ནི་གནད་ཆེ་ཤོས་ཞིག་
ཡིན་ཕྱིར། སྒོམ་ཕྱོགས་དྲིས་ལན་ལས། དེ་ཕྱིར་དབང་པོ་མ་འགགས་པར། །
ཤེས་པ་ཡུལ་དང་མ་འདྲེས་ན། །དབང་སྐྱེས་བློ་ཡི་རྣམ་པ་མེད། །དེ་ནི་སེམས་་་
ལས་འདས་པ་ཡི། །རིག་པ་བློ་འདས་ཆེན་པོ་སྟེ། །དུས་གསུམ་བདེ་གཤེགས་་་་་
ཐམས་ཅད་ཀྱི། །གཤེགས་ཤུལ་ཡིན་ནོ་སྙིང་ལ་ཕུར། །ཞེས་གསུངས་པ་ལྟར་ཆོས་
སྐུ་ཀུན་ཏུ་བཟང་པོའི་དགོངས་པ་དེ་བཞིན་ཉིད་ལས་མ་འདའ་ཞེས་པས་ས་མ་ཡ་
དང་། ཐེག་ཚོགས་བློ་ཡི་ཉམས་ལེན་ཀུན་རྫོབ་སྲིད་པའི་དྲྭ་བ་མཐའ་དག་གཅོད་
ཅིང་ཆོས་ཉིད་རང་ཁར་གནས་པ་ངང་བཞག་བློ་འདས་སུ་ལ་བཟླ་བའི་དོན་ཁྲིད་
བསྟན་པའོ། །
གཉིས་པ་ལ། བློ་འདས་ཀྱི་ཡོན་ཏན་སྤྱིར་བསྟན་པ་དང་། བྱེ་བྲག་སྲིད་་་་་
གསུམ་ཀ་དག་གི་དགོངས་པ་བཤད་པའོ། །དང་པོ་ནི། ལྟ་བའི་ཡིན་ལུགས་ཤེས་
རིག་ཟང་ཐལ་མ་བཅོས་པ་འདི་ཀ་མཚན་མ་ཚིག་གི་ལམ་དུ་བརྗོད་དུ་མེད་མོད་་་་
ཀྱང་ངོ་རང་ཐོག་ཏུ་སྤྲད་པའི་བརྡ་ཐབས་མཚོན་ཙམ་ཉིད་དུ་བསྟན་པར་ཟད་དོ།
།ཅིའི་ཕྱིར་ན་བློ་ཡིས་རྡུལ་མ་འདྲེས་པས་མེད་པ་དང་། དྲན་འཛིན་གྱི་ཤུ་་་
ནས་བཏོན་ལ་གཅེར་བུར་བྱུང་བས་གཅིག་པུ་དང་། ཡིན་པའང་མེད་དེ་ཁས་་་་
ལེན་སྒྲིག་གྲོལ། མིན་པའང་མེད་དེ་ཡེ་གྲོལ་དག་མཉམས་སོ། །བསྒོམ་པའང་་་་་
• 361 •



མེད་དེ་དམིགས་གཏད་ཀྱ་ཀྱུའི་འཕྲང་གྲོལ། མི་བསྒོམ་པའང་མེད་དེ་འཁྲུལ་རྟོག་
རང་ཞིག་ལ་སོང་ནས་རིག་པ་རྟེན་མེད་དུ་ཤར། སྤྲོས་པའི་ཆོས་དབེན་ཏེ་ཐ་སྙད་
ཀྱི་སྒྲོགས་གྲོལ། སྟོང་དང་མི་སྟོང་ཕུམ་བརྡལ་ལ་སོང་། སྣང་དང་མི་སྣང་ཟད་་་་
ཐལ་ལ་བོར་ཏེ་མཐའ་ཀུན་ལས་འདས་པའི་ཕུལ་བ། བསམ་པའི་རྒྱ་གྲོལ་ནས་་་
བྱར་མེད་ལ་སོང་ནས་གང་དུ་ངོས་བཟུང་མེད་དོ། །དམིགས་པའི་སྟོད་ཕུར་་་་་
ཕྱུངས་ཏེ་ཀུན་རྟོག་གྱི་ཤོམ་ར་གང་གིས་ཀྱང་དབེན་པས་བཅིང་མེད་གྲོལ་མེད་དུ་
སོང་། བལྟ་རུ་མེད་དོ་ཞེས་ཕྱི་ནང་གི་གཟུང་འཛིན་ནང་གསལ་ལ་ནུབ་ཏེ་གཉུག་
མའི་ཡེ་ཤེས་གཉིས་ཆོས་ཀྱི་ཡུལ་ལས་རྣམ་པར་འདས་པའོ། །གནས་འགྱུའི་ཤན་
འབྱེད་དང་མངོན་ལྐོག་འགྱུ་བའི་རྩིས་གདབ་ཐམས་ཅད་དང་བྲལ་བ་ན་དཔྱད་དུ་
མེད་དོ་ཞེས་པ་དང་། ཞི་བར་གནས་པའི་ཉམས་དང་བདེ་གསལ་མི་རྟོག་པས་་་
ཤུན་པ་མཐའ་དག་བོར་བས་སེམས་ཀྱི་འཆིང་རྒྱ་གྲོལ་ལ། ལྷག་གེར་སྔར་མེད་་་་
གསར་དུ་བྱུང་བའི་འདུ་བྱས་ཀྱི་ཤེས་པ་ཆེད་དུ་བཏོན་ནས་བསྒོམ་དུ་ཅི་ཡང་མེད་
དོ། །དེ་བས་ན་དྲན་འཛིན་ཕྲ་བ་ཙམ་གྱི་མ་གོས་པར་དཔྱོད་ཤེས་ཀྱི་ཤུབ་ནས་་་
བཏོན་པ་ཞིག་ངེས་པར་དགོས། ཀློང་ཆེན་ཡངས་དོགས་བྲལ་བ་ཆོས་ཉིད་ཀྱི་་་་
གཤིས་སུ་ཡེ་བབས་རང་ཆས་སུ་ལྷུན་གྲུབ་བུམ་པ་སྐུའི་རྒྱལ་སྲིད་ལ། ཀུན་ཉོན་མ་
རིག་པས་དམིགས་པ་ཙམ་གྱི་ནི་ཅི་ཡང་མཐོང་བ་དང་དངོས་སུ་མཇལ་རྒྱུ་མ་གྲུབ་
ཅིང་མེད་དོ། །ཅིའི་ཕྱིར་ན་ཡིད་ཆོས་ཀྱིས་ཟག་པ་བོར་བ་ལ་དེའི་ཡུལ་དུ་མ་གྱུར་
པའི་ཕྱིར་རོ། །རྫོགས་པ་ཆེན་པོའི་ཡེ་ཤེས་ཀྱི་ཉི་མ་ཀློང་ནས་ཤར་བས་རིག་པ་་་
རང་སྣང་གི་བློ་ཅན་ཞིག་ཡིན་ན། རིན་པོ་ཆེའི་གསེར་གླིང་དུ་ཕྱིན་པ་དང་འདྲ་་
མཚུངས་བར་གང་སྣང་ཐམས་ཅད་རིན་ཆེན་འབའ་ཞིག་ལས་ས་རྡོ་ཕལ་བ་བཙལ་
• 362 •



་་
་བ་，
ན་
, བ
བ
ལ
-
མ
ཀྱང་མི་རྙེད་པ་ལྟར། གང་སྣང་རིག་པའི་ཡོ་ལངས། གང་ཤར་ཡེ་ཤེས་ཀྱི་ཚེ་རོལ་
དུ་སད་དེ་ཐམས་ཅད་ཀུན་ཏུ་བཟང་པོའི་དགོངས་ཀློང་ཉག་གཅིག་གི་རང་ཞལ་་
ཡིན་པས་སྤངས་བླང་དང་དགག་སྒྲུབ་བསལ་བཞག་མི་དམིགས་པས་ཆ་མཉམ་་་་
པའོ། །ཡིད་མ་ཆེས་པ་མེད་ཅིང་མཆོག་འཛིན་གྲོལ་བ། བློ་མི་བདེ་བ་མེད་པར་་
གུ་ཡངས་སྐྱིད་ཉལ་དུ་ལགས་པས་ན། རྗེ་མི་ལས། ཤུགས་འབྱུང་གཉུག་མའི་་་་
ངང་དུ་བདེ། །ཚོགས་དྲུག་རང་སར་བཞག་པས་བདེ། །སྒོ་ལྔའི་རྣམ་ཤེས་གསལ་
བས་བདེ། །ཡིད་ཀྱི་འགྲོ་འོང་ཆད་པས་བདེ། །གསུངས་པ་ལྟར་སྣང་བ་ཡང་ཁྲོལ་
ལེ། ཤེས་པ་སང་ཕྱམ་མེར་གནས་པའི་ཀློང་དུ་ས་བཟུངས་བ་ཡིན་ཕྱིར། གྲུབ་་་
ཆེན་ཤ་བ་རི་པས། རླུང་ནི་མི་བཟུང་ཡིད་ནི་མི་བཅིང་བར། །མ་བཅོས་ཤེས་པ་
བུ་ཆུང་ལྟ་བུར་ཞོག །གསུངས་པས་ན་ལྟ་བ་ནམ་མཁའ་ཀློང་ཡངས་དེ་འཛིན་གྱི་
བློ་བྲལ་ཞིང་ཟང་ཐལ་ཀློང་ནས་ཤར་བ། བསྒོམ་པ་འོད་གསལ་འཁོར་ཡུག་བྱིང་
རྨུག་འཐིབ་པའི་རྡུལ་དང་བྲལ་བ། སྤྱོད་པ་འཇའ་ཚོན་ལྟ་བུ་ཤར་བ་གདོས་་་་་
མཚན་དང་བྲལ་བར་རང་ཤར་རང་གྲོལ་ལ་སོང་ནས་ཕར་དམིགས་གཏད་མ་བྱས།
ཚུར་བཏང་བཟུང་དང་བྲལ་བ་རུ་དབྱེར་མེད་ཁྱབ་ཅིང་བརྡལ་བར་གནས་པ་སྟེ།
ཁྱབ་བརྡལ་ཆེན་པོ་རེ་དོགས་མདུད་པ་གྲོལ། ཞེས་པ་ལྟར་ཆ་མཉམ་རིག་སྟོང་་་་
ཟང་མ་གཅིག་གི་ཀློང་དུ། སྙེམས་བྱེད་ཀྱི་བདུད་པོས་རེ་དོགས་དང་འཛིན་་་་་
སྟངས་ཕྲ་བ་ཙམ་གྱིས་མི་དམིགས་པར་གསང་བའི་དགྲ་གསུམ་ཡེ་གྲོལ་དུ་བཏུལ།
གནས་པའི་བདུད་བཞི་གཤིས་གྲོལ་ལ་བཏང་། བག་ཆགས་ཀྱི་གནས་དྲུག་ཡུལ་
མེད་ལ་སངས་ནས་བདེ་བ་ཆེན་པོའི་ཀློང་དུ་གནས་ཐུབ་དགོས་སོ། །
གཉིས་པ་ལ། ཁམས་གསུམ་ཡོངས་གྲོལ་དང་། སྲིད་གསུམ་ཀ་དག་གི་་་་
• 363 •



，
དགོངས་པ་གཉིས་ལས། དང་པོ་ནི། ཐག་ཚོགས་བློ་ཡི་གྲུབ་མཐའ་དང་། ས་་་
ལམ་གྱི་སྤྲོས་པ་བསམ་མཐའ་ཡས་མོད་ཀྱང་། དེ་ཀུན་གང་གིས་བཅོས་བསླད་་་་
འཛིན་རྩོལ་དང་བྲལ་བར་འཇོག་དགོས་ཀྱི། འོག་མའི་ལམ་ལ་མི་རིག་རིག་པའི་
གནད་ཡོད་པས་ཕྱིར་རོ། །གང་ལ་བློ་ཡོད་དེ་ལ་ཀུན་གཞི་ཡང་ཡོད། གང་ལ་་་
རྣམ་ཤེས་ཡོད་ཙ་ན་གཟུགས་ཀྱང་ཡོད། གང་ལ་ཡིད་ཡོད་པ་ན་འདོད་པའང་་་་
ཡོད་པས། ངེས་པར་འཁྲུལ་བ་རང་སངས་བའི་འོད་གསལ་གྱི་འཁོར་ཡུག་ཟང་་
མ་ཐལ་བྱུང་རིག་པའི་ཀློང་དུ་གནས་པ་ཞིག་ཡིན་ངེས་པ་སྟེ། བསམ་གྱིས་མི་ཁྱབ་
ཅིང་སྒྲོ་བཏགས་ཀུན་རྫོབ་ཀྱི་བདེན་པ་ལམ་དུ་བྱེད་པས་བློ་བྲལ་བའི་ཀློང་སོ་སོ་་་
རང་རིག་པའི་ཡེ་ཤེས་ཀྱི་སྤྱོད་ཡུལ་ཡིན་པའི་ཕྱིར་རོ། །ངོ་བོའི་སྟོང་གདངས་ལ་་
བལྟས་པའི་གཟུགས་མེད་པའི་ཁམས་མི་གྲོལ་ཏེ། ངོ་བོས་ཡུལ་གྱིས་འཁྲུལ་གཞི་་
བྱེད་པ་དང་། རང་བཞིན་གྱི་གསལ་གདངས་ལ་བལྟས་པས་གཟུགས་ཀྱི་ཁམས་་་
མི་གྲོལ་སྟེ། དེའི་སྣོད་བཅུད་ཀྱི་འཁྲུལ་གཞི་བྱེད་པ་དང་། ཐུགས་རྗེ་ཡི་གདངས་
འགྱུ་ལ་བལྟས་པས་འདོད་པའི་ཁམས་མི་གྲོལ་སྟེ། དེའི་སེམས་ཀྱི་འཁྲུལ་གཞི་་་་
བྱེད་པའི་ཕྱིར་རོ། །དེ་ལྟ་ན་མོད་གདངས་ཐོག་ལ་རྩལ་མ་ཡིན་པར། གཤིས་ཐོག་
དུ་རྩལ་ཤར་གྲོལ་ལ་སོང་ནས་ཁམས་གསུམ་ཡོངས་གྲོལ་གྱི་དབྱིངས་སུ་རིས་མེད་་
བདེ་མཉམ་ཀློང་ཡངས་སུ་སྐྱོང་བའོ། །དེས་ན་འཁོར་འདས་འུབ་ཆུབ་ཀྱི་བུམ་་་
པར་གཏིང་གསལ་ཕྲ་བའི་ཡེ་ཤེས་ཤེས་རབ་ཀྱི་ནང་དབྱིངས་རིག་པ་ཀ་དག་གི་་་
ཀློང་ཆེན་པོར་ཡན་པའོ། །བློ་ཡི་མཚན་མ་སེམས་ཡུལ་རང་གྲོལ་ལ་ཐལ་བའི་ཀུན་
བཟང་སྐྱེ་འགགས་མེད་པའི་དགོངས་ཉམས་ཀྱིས་སྲིད་ཞི་མིང་མེད་མཉམ་སྦྱོར་་་
ཁྱབ་བརྡལ་གྱི་ཀློང་མཚན་མ་བཅིང་གྲོལ་ལས་འདས་པའི་ཆོས་སྐུའི་དགོངས་པ་
• 364 •



སྐྱོང་བའོ། །མཉམ་བཞག་གི་ཉམས་ལེན་གང་ཞིག་ལ་གཉེན་པོ་དྲན་པས་མི་་་་་
འཆོར་བས་དམིགས་པ་ཡོད་ན། སྤངས་བྱ་འཁྲུལ་རྟོག་ཡོད་ཀྱི་དེ་མ་ཡིན་ཏེ།
ཚོགས་བརྒྱད་ཀྱི་དྲན་བསམ་དང་ཕུང་ལྔའི་དྲི་མ་བྲལ་བའི་ཀློང་དག་མཉམ་ཡིན་་
པའི་ཕྱིར་རོ། །ལྷག་པར་དོན་གྱི་ཀུན་གཞི་ལ་ནམ་མཁར་གནས་པའི་གཡའ་དང་།
བག་ཆགས་ཀྱི་ཀུན་གཞི་ལ་ལས་སྣ་ཚོགས་པ་དམིགས་གཞི་འམ་རྒྱུ་ཆགས་ནའང་
དངོས་སྣང་མིང་མེད་མོད་ཀྱང་འཁོར་བ་ཁམས་གསུམ་གྱི་སྣོད་བྱེད་པ་དང་། ཕྲ་
གསལ་བའི་ཀུན་གཞི་གཡོ་བའི་རྟ་དང་འཕྲད་ནས་འཁོར་བའི་རྟེན་བྱེད་པ་དང་།
ཚོགས་པ་སྡུད་པའི་ཀུན་གཞི་ཡུལ་ཤེས་ཐུག་འཕྲད་དང༌། ཡུལ་དབང་ཤེས་་་་་
གསུམ་ཐུག་འཕྲད་ཀྱི་དབང་གིས་འཁོར་བའི་བདག་དོན་ལས་གསུམ་བྱེད་པས་དེ་
དག་ལ་དམིགས་པ་དག་ནི་སྲིད་རྩེ་སྒོམ་ཅིང་འབྲས་བུར་རེ་བས་ཉམས་ལེན་སྟེ།
དེ་བས་ན་ཀུན་གཞིའི་འཆང་རྒྱ་བག་ཆགས་སྣ་ཚོགས་པའི་གཡའ་དག་པ་ཆོས་སྐུ་
གཏིང་གསལ་ཀྱི་ཀློང་ངེས་པར་རྟོགས་དགོས་སོ། །
གཉིས་པ་ནི། དེ་ལྟར་གཞི་གནས་ཆོས་སྐུའི་རིག་པ་འགགས་མེད་དུ་ཤར་བ།
ཞེན་མེད་དུ་རོལ་བ། རྟེན་མེད་ལ་གྲོལ་ཡོད་པ་འདི་ཀ་ངོ་བོ་སྟོང་ལ་ངར་ཆ་དང་
ལྡན་པས་སྟོང་པ་ཧད་བྱིང་རྨུག་འཐིབ་ཀྱི་སྤངས་བྱ་རང་དག་དང་། རང་བཞིན་
གསལ་ལ་སངས་ཆ་འཛོམ་པས་འཁྱིལ་འབྱམས་རྒུན་པོའི་སྤངས་བྱ་རང་གྲོལ།
ཐུགས་རྗེ་རིག་ལ་གྲོལ་ཆ་འཛོམ་པས་ལས་དང་རྣམ་པར་སྨིན་པའི་གོལ་ས་་་་་་་་་
འགོགས་པ་ནི་རིག་པ་ཡེ་ཤེས་ཀྱི་ངར་གདངས་རྗེན་པའི་སྟོབས་ཀྱིས་རང་ཀློང་་་་་
དེར་སངས་བར་འགྱུར་བས་ན། སྟོང་ལ་མི་དམིགས་འགགས་པ་མེད་པས་སྙོམ་་
འཇུག་གི་སྲིད་པ་ཀ་ནས་དག་ཅིང་དབེན་པའི་ཀློང་དང་། གསལ་ཀྱང་ཤིན་ཏུ་་་
• 365 •



དྭངས་ལ་རྟོགས་པ་མེད་པར་རྟེན་ཅིང་འབྲེལ་བར་མི་འཕྲོ་བས་ན་གཟུགས་ཁམས་
གསལ་བྱེད་དབང་པོའི་སྲིད་པ་རྣམ་པར་དག་ཅིང་གྲོལ་བའི་ཀློང་དང་། བག་་་
ཆགས་ཀྱི་སྤྲིན་རྒྱ་གོལ་སྒྲིབ་མི་མངའ་བར་རིག་པ་ཡེ་ཤེས་ཀྱི་རྩལ་འབར་ལ་རླུང་་་་
རླུང་སུ་མི་གཡོ་ཞིང་སེམས་སུ་མི་འཛིན་པས་ན་འདོད་པ་ཁམས་ཀྱིས་སྲིད་པའི་ས་
བག་ཆགས་སེམས་པ་མིང་མེད་དུ་གྲོལ་བའི་ཀློང་སྟེ་སྲིད་གསུམ་ཀ་དག་གི་རྟོགས་
པ་ཞིག་ཡོད་ན་རྣམ་པ་ཀུན་ཏུ་འབད་པར་རིགས། ཁམས་གསུམ་གྱི་རྒྱུ་སྒྲུབ་པའི་
ཉམས་ལེན་ཙམ་ནི་དབང་ཕྱུག་ཆེན་པོ་འདོད་པས་རྒྱལ་བུ་གོ་ས་ཆུང་ངུ་རྩོལ་བར་
ཟད་དོ། །
གསུམ་པ་ལ། རྩོལ་མེད་དོན་གྱི་སྤྱོད་པ་དང་། ཤུགས་འབྱུང་རྒྱུན་གྱི་སྤྱོད་་་་
པར་བརྩོན་པ་གཉིས་ལས། དང་པོ་ནི། དེ་ལྟའི་རང་བཞིན་སྤྲོས་བྲལ་རྫོགས་པ་
ཆེན་པོའི་གནས་ལུགས་དཔེ་མེད་བསམ་བརྗོད་དང་བྲལ་ཞིང་། དབང་པོ་ཡུལ་་
ལྔ་ཤེས་པ་རྣམས་གོ་མ་འགགས་རྒྱ་མ་ཆད། ཕྱོགས་སུ་མ་ལྷུང་བར་ཆ་མཉམ་ནས་
སྒོམ་རྒྱུའི་ཞེན་པ་དག །ལྟ་སྒོམ་གྱི་སྒྲོག་ལས་གྲོལ། ངེས་ཤེས་ནང་ནས་སྐྱེ། སྐྱེ་་
མཁན་ཡུལ་མེད་དུ་སོང་། བཟང་ངན་རྟོག་པས་ཕན་གནོད་ལས་འདས། བཏང་
སྙོམས་ལུང་མ་བསྟན་གྱིས་མགོ་མ་བསྐོར་བར་དབྱིངས་རིག་ཕྱམ་བརྡལ་ལ་སོང་་་་
བའི་ཀློང་རྟོག་ན་གོལ་ཤོར་ནོར་གསུམ་དང་བྲལ་བའི་སྤྱོད་པ་ཡིན་མོད་ཀྱང་།
གང་ཟག་རིམས་ཀྱིས་བ་དག་ལ་གོ་མྱོང་རྟོག་གསུམ་ཡོད་ཀྱང་། ཕལ་ཆེར་ནི་ཤོར་
གོལ་ནོར་གསུམ་གྱིས་འཕྲང་དུ་ཚུད་པས་དེ་ཡང་། ཉམས་ལེན་རྒྱས་འདེབས་སུ་
ཤོར་བ། སྟོང་འཛིན་ལ་ཤོར་བ། ཞི་གནས་དྲན་མེད་ཧད་པོར་ཤོར་བ། ལྷག་
མཐོང་གནས་འགྱུར་དཔྱོད་པས་བློར་ཤོར་བ། ཉམས་རྗེས་ཀྱི་ལ་ཤན་ཕྱིན་ཅི་་་
• 366 •



ལོག་ཏུ་ཤོར་བ་དང་། ཡེངས་མེད་དང་སྡུག་བཙུར་ཨ་འཐས་ཀྱིས་བཅིང་ཤོར་བ།
གཉུག་མའི་ཤེས་པ་འཁྲུལ་རྟོག་རྒྱུན་གྱི་ཆར་ཡིད་གཏད་བྱ་ཤོར་བ། སྒོམ་མེད་བློ་
ལས་འདས་པ་བཏང་སྙོམ་ལུང་མ་བསྟན་དུ་བལྟ་ཤོར་བ། གང་ཤར་ཤར་གྲོལ་ལ་
སྐྱོངས་རྒྱུ་འཁྲུལ་རྗེས་ནར་མར་འབྱམས་ཤོར་བ་རྣམས་ཀྱི་འཛོལ་བསལ་རྒྱུ་དང་།
དེ་བཞིན་དུ། ཉམས་བདེ་བ་ལ་གོལ་ན་འདོད་ལྷར་སྐྱེ། གསལ་བ་ལ་ཞེན་ན་་་་་
གཟུགས་ཀྱི་ལྷར་སྐྱེ། མི་རྟོག་པ་ལ་ཞེན་ན་གཟུགས་མེད་ཀྱི་ལྷར་སྐྱེ་བས་གོལ་ས་་
བསལ་དགོས། ཡང་ལྟ་བའི་ངང་གཤིས་ལ་ཤོར་བ་དང་། ལམ་དུ་ཤོར་བ། །
གཉེན་པོར་ཤོར་བ། རྒྱས་འདེབས་སུ་ཤོར་བ་སྟེ་དེ་དག་གི་མཚང་འདོན་ཅིང་་་་
ཤན་འབྱེད་མ་ནོར་བར་བླ་མ་དམ་པའི་ཞལ་ཁྲིད་ལྟར་རམ་མི་རྒན་གྱིས་བྱིས་པས་
རྩེད་མོ་ལ་བལྟ་བ་ལྟར་སྣང་མེད་སྤྲོས་བྲལ་གྱི་ངང་དུ་ཉིན་མཚན་བར་མེད་དུ་ལ་་
བཟློ་བར་བྱས་པས་ལྷག་མཐོང་གི་རྩལ་རྫོགས་ཏེ། གནས་འགྱུ་དྲན་རིག་བཟང་
རྟོག་ངན་རྟོག་ཇི་ལྟ་བུ་འཆར་ཡང་རིག་སྟོང་བློ་འདས་རྫོགས་པ་ཆེན་པོའི་ཀློང་དུ་
བཙན་ས་ཟིན་པ་ཞིག་ངེས་པར་དགོས་ཀྱིས། འདི་དུས་རྟོགས་པ་རི་རྒྱལ་ལྟ་བུའི་
དུས་སྟེ་རྩོལ་སྒྲུབ་དང་རྩིས་གདབ་གང་ཡང་མེད་པས་ན་བྱ་བྲལ་ཉལ་ཆོག་གི་ཀློང་
ལ་གནས་པ་ཞེས་བྱའོ། །དེ་ལྟའི་རྣལ་འབྱོར་བ་ནི་ལུས་ཐ་མལ་བ་ལྟར་སྣང་ཡང་
སེམས་ཆོས་སྐུ་བྱ་རྩོལ་དང་བྲལ་བའི་དགོངས་པ་ལ་བཞུགས་པས་སྣང་སྲིད་་་་་
མའི་དཀྱིལ་འཁོར་གང་ཤར་ཡེ་ཤེས་སུ་ཆམ་བརྡལ་ས་ལམ་བྱར་མེད་ལྷུག་པ་་་་་
འཁོར་འདས་ཡེ་གྲོལ་གྱི་ཀློང་ནས་འབད་མེད་ཀྱི་གདེང་ཆེན་པོ་རང་རིག་ཆོས་་་་་
སྐུར་རྟོགས་པས་སངས་རྒྱས་ཐོབ་རློམ་གྱི་རེ་བ་དག་པའི་གདེངས་དང་། ཡུལ་་་་
མེད་ཟང་ཐལ་མཐོང་བས་འཁོར་བར་ལྟུང་དོགས་བོར་བས་གདེངས། ཐམས་་་
• 367 •



ཅད་ཆོས་སྐུར་ཤར་བས་འབྲས་བུ་རྩོལ་སྒྲུབ་དང་བྲལ་བའི་གདེངས། ཀུན་གཞི་་
ཀ་ནས་དག་པས་ས་ལམ་སྦྱངས་བསྒྲོད་དང་འཇིགས་དང་འཇིགས་པ་བོར་བས་་་
གདེངས་སྟེ་བཞིའི་དྲོད་ཚད་མངོན་དུ་བརྙེས་པའི་གནས་སྐབས་སུ་བསྟན་པ་དང་།
སེམས་ཅན་གྱི་དོན་འབད་མེད་ལྷུན་གྲུབ་ཏུ་འབྱུང་ཞིང་མཐར་ལུས་ཀྱི་འཆིང་རྒྱ་
བོར་མ་ཐག་པར་སངས་རྒྱས་ཐོབ་པར་བྱེད་པས་ལྟ་སྤྱོད་ལམ་དུ་ཁྱེར་བར་བྱེད་པ་
ནི་ཤིན་ཏུ་གཅེས་སོ། །
གཉིས་པ་ནི། དེ་ལྟ་བུའི་ཡོན་ཏན་མངོན་ཏུ་མ་གྱུར་གྱི་བར་དུ་བླ་མ་དམ་པ་
ལ་བརྟེན་ནས་སྒྲོ་འདོགས་གཅོད་མཁས་པར་བྱ་བ་དང་། ཐུགས་ཡིད་དབྱེར་་་་་
མེད་བསྲེ་བས་མཐུ་ལ་བརྟེན་ནས་ཉམས་ལེན་ཡུན་ཐུང་གྲངས་མང་དུ་བྱས་ལ་་་་
སྒོམ་རྩལ་རྫོགས་པ་ཞིག་གལ་ཆེ། གཞན་ཡང་ཕྱོགས་མེད་ལ་དད་པ་དང་དག་་་
སྣང་། རྩོལ་མེད་ཀྱི་སྙིང་རྗེ་དང་བྱམས་པ། བདེན་མེད་དུ་རྟོགས་པ་སྒྱུ་མ་དང་་
རྨི་ལམ་ངོ་ཤེས་པ་ལྟ་བུ་ཆོས་བརྒྱད་ཀྱི་བྱ་བ་རོ་སྙོམས་སུ་བསྐྱུར་བ། གེགས་སེལ་
བོགས་འདོན་གྱི་མན་ངག་ལ་མ་རྨོངས་པ་ནི་གནད་ཡིན་ནོ། །དང་པོ་ཉམས་ལེན་
གྱི་སྒོ་མཐོང་ཙམ་ནས་ཁ་ཕོ་མཐོ་སྟེ་མི་དང་མ་འཕྲད་པར་བཅད་རྒྱ་དམ་པོ་བྱེད་་
པ་དང་། སྡུག་བཙིར་ཨ་མཐས་ཅན་གྱི་སེམས་འཛིན་དམ་པོས་འཆིང་བ་དང་།
ལྷ་བསྒོམ་ལ་རྩོལ་བ། སྔགས་བཟླས་ལ་གཡེང་བ། རྩ་རླུང་ལ་འབད་པ། ཕྱག་་་
སྐོར་ལ་རེ་བ། ཁ་ཏོན་ལ་འབད་པ། སྦྱིན་སོགས་ལ་བརྩོན་པ། བསླབ་སྦྱངས་ལ་
གོལ་བ་ཐམས་ཅད། ཆོས་ཉིད་རང་བཞག་གྱི་དོན་ལ་ཅུང་ཟད་འགལ་བས།
སྡུག་པོ་རིན་གྱིས་ཉོས་ནས་ངལ་བ་ལྷུར་ལེན་བྱས་པས། སྤྱོད་པ་རྩོལ་བཅས་འོག་
མས་ཡུལ་དུ་འགོ་མི་འཁོར་བར། བྱ་བ་ཟིན་པའི་མི་བཞིན་དུ་བློ་ཡངས་ཁྲོལ་ལེ།
• 368 •



ཤེས་པ་སངས་ཕྱམ་མེ། སྣང་བ་ཟང་ཐལ་ལེ། མ་བཅོས་ཆོས་ཉིད་རང་ཁར་ཡན་
པ་ནི་ངང་ལས་མི་འདའ་བས་སྤྱོད་པ་སྟེ། དོན་དེ་ལས་མ་འདའ་ཞེས་པས་ས་མ་
ཡ་དང་། རྩོལ་སྒྲུབ་སྤངས་བླང་གི་འཛིན་རྩོལ་གྱི་གཟེབ་ཏུ་མ་ཚུད་པས་མཉམ་་་
བཞག་མཁའ་ལྟར་མཉམ་པའི་དོན་དང་། རྗེས་ཐོབ་འོད་གསལ་དུ་ཁ་སྦྱོར་བས་
སྣང་སྲིད་བླ་མར་འཆར་བས་བསྐྱེད་རིམ་དང་། ཐུགས་ཡིད་གཅིག་འདྲེས་ཟབ་་
མོའི་རྫོགས་རིམ་གྱི་སྤྱོད་པ་དང་བཅས་པའི་དོན་ཁྲིད་བསྟན་པའོ། །
གསུམ་པ་འབྲས་བུ་ནི། དེ་ལྟར་ལྟ་སྒོམ་སྤྱོད་པའི་མཐུ་ལ་བརྟེན་ནས།
མཉམ་པར་བཞག་པས་འོད་གསལ་རྗེས་ཐོབ་དང་འདྲེས། དེའི་རྒྱུན་ཉིན་མཚན་
ཡེངས་འཁྲུལ་མེད་པར་མ་བྱས་རིག་སྟོང་ཟང་ཐལ་རྣམ་ཀུན་མཆོག་ལྡན་གྱི་དཀྱིལ་
འཁོར། ལྷུན་གྲུབ་འདུས་མ་བྱས་པར་རླུང་སེམས་ཀྱི་སྤྲོས་པ་དག །སྐུ་གསུམ་ཡེ་
ཤེས་ཀྱིས་རོལ་པར་སྣང་། ཆོས་ཉིད་དོན་གྱི་ལྟ་བ་ལ་བརྟན་པ་ཐོབ་ནས་མི་གཡོ་
བའི་དད་པའམ་ཐེ་མི་ཚོམ་པའི་གདེངས་ཆེན་པོ་གོང་འཕེལ་དུ་སོན། རྩོལ་སྒྲུབ་
ཡུལ་གཉིས་ཀྱི་མཚན་མ་དབེན་པར་ཆོས་ཉིད་ལ་ཟད། ཐམས་ཅད་རིག་སྟོང་་་་་
བཞེངས་བཞུགས་ཉིད་དུ་ཚད་ལ་ཕེབ། གོ་མྱོང་གི་ཉམས་དང་ས་ལམ་རྟགས་ཀྱི་
ཡང་རྩེར་འཕེལ། ཉི་ཟླ་མཁའ་ལ་ཤར་ཚེ་མུན་པ་བཙལ་ཀྱང་མི་རྙེད་པ་ལྟར་ཆོས་
ཉིད་མངོན་སུམ་གྱི་སྣང་བ་ལྷུག་པར་མཐོང་ནས་ཉམས་རྟོགས་ཀྱི་རྩལ་རྫོགས་པ་སྟེ།
ཚོགས་སྦྱོར་མཐོང་སྒོམ་གྱི་སྤངས་རྟོགས་གསར་བྱུང་གི་ཉམས་ཐམས་ཅད་ཀུན་་་་
ཀྱང་རང་སྣང་རིམ་པར་རང་ཀློང་ལ་ཞིག །རང་རྩལ་ཤར་བ་རང་གྲོལ་ལ་ཐིམ།
ཉོན་སྒྲིབ་ཕྲ་རག་ཐམས་ཅད་རྣམ་པར་དག་ནས། མི་སློབ་པའི་ཡོན་ཏན་གྱི་ལམ་
རྩེའི་འབྲས་བུ་ཀུན་བཟང་སྤྲུལ་སྐུའི་བླ་མའི་ས་ལ་འཁྱོལ་བར་ཤེས་སྒྲིབ་མཐའ་
• 369 •



དག་དང་བྲལ་ནས་ལུས་རྒྱ་ཞིག་མ་ཐག་པར་བུམ་ནང་གི་ནམ་མཁའ་བུམ་པ་ཆག་
པ་དང་ལྷན་ཅིག་ཕྱིའི་ནམ་མཁའ་དང་དབྱེར་མེད་རོ་གཅིག་ཏུ་གྱུར་པ་ལྟར།
གདོད་མའི་གཞི་དབྱིངས་ནང་གསལ་དཔྱོད་བྱེད་ཀྱི་ཤེས་པ་དང་བྲལ་བའི་གཞོན་
ནུ་བུམ་པའི་སྐུར་ཡང་དག་པར་བྱང་ཆུབ་པའི་ཆོས་སྐུ་མངོན་དུ་གྱུར་བས་ན་ལུས་
རྡུལ་ཕྲན་དུ་དང་། སེམས་ཆོས་ཉིད་དུ་དང་བ་ཞེས་ཀྱང་བྱའོ། །ཕལ་ཆེར་ནི་་་
མངོན་པར་རྫོགས་སངས་རྒྱས་པའི་ཚུལ་གྱིས་རྟགས། གདུང་ཞུགས་སུ་སྦར་ཚེ་་་
འོད་གྱེན་བསྒྲེང་རྩིབ་གུག །སྒྲ་འུར་བ་དང་། ཐུགས་ཆོམ་གཡོ་བ་ལ་འཕར་བ།
ལྡེག་པ་རབ་ཏུ་ལྡེག་པ། ཟེར་ཟླུམ་འཁྱིལ་དང་། ལྗོན་ཤིང་ལྟ་བུར་འཁྲིགས་ནས་
ཆོས་སྐུར་བྱང་ཆུབ་པས་གདུང་རིགས་ལྔ་དང་། ལོངས་སྐུར་རིགས་ལྔའི་ཕྱག་རྒྱ་
ཞི་བ་ཁྲོ་བོ། སྤྲུལ་སྐུར་རིང་བསྲེལ་བསམ་མི་ཁྱབ་པར་འབྱུང་ལ། དེ་ལྟ་བུའི་་་་
རྟགས་རྣམས་ལྷུན་གྱི་གྲུབ་པར། ཆོས་སྐུའི་སྤྲུལ་པ་རེ་ཞིག་འགྱང་ཡང་། ལོངས་
སྐུ་དང་སྤྲུལ་སྐུའི་ཕྲིན་ལས་གཟུགས་ཀྱི་སྐུའི་བཀོད་པ་རྣམ་གཉིས་ཀྱིས་འགྲོ་བ་་་་
སེམས་ཅན་གྱི་ཁམས་རྒྱ་མཚོ་ལྟ་བུ་ལ། གང་ལ་གང་འདུལ་གྱི་ཐབས་དུ་མས་་་་་
ཁམས་གསུམ་འཁོར་བ་དོང་ནས་སྤྲུགས་ཤིང་མཛད་པ་དང་ཕྲིན་ལས་ཆགས་་་་་
ཐོགས་དང་བྲལ་བར་མཐར་ཕྱིན་པར་འགྱུར་རོ། །ད་ལྟའི་འབྲས་བུ་སངས་རྒྱས་
ཀྱི་ས་ཐོབ་པར་བྱས་ལ་མ་གཡེལ་ཅིག་ཅེས་པས་ས་མ་ཡ་དང་། མཐར་ཐུག་་་་
འབྲས་བུ་གཏན་གྲོལ་གྱི་ས་དང་ཡོན་ཏན་བསྟན་པས་རིམ་པའོ། །
གསུམ་པ་མཇུག་དོན་ལ། བཀའ་གཙིག་གིས་རྒྱས་བཏབ་པ་དང་། སྨོན་ལམ་
གྱིས་གཏད་རྒྱ་མཛད་པ། གདུལ་ཞིང་སྐལ་བ་བཟང་པོར་བྱ་བ་དང་གསུམ་ལས།
དང་པོ་ནི། སྤྱིར་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་གཉིས་དང་། བྱེ་
• 370 •



བྲག་གསང་བ་བསམ་གྱི་མི་ཁྱབ་པའི་རྒྱུད་བཅོ་བརྒྱད་ཀྱི་བདག་མོ་རུ་གཉེར་བྱང་
གཏད་པའི་ཡུལ་ནི་རལ་པ་གཅིག་མ་སྟེ་སྐྱེ་མེད་ཀྱི་དབྱིངས་སུ་རལ་འབྲུ་འཁྱིལ་་་
ཞིང་། གཟིགས་པའི་སྤྱན་གཅིག་ཁྲག་ལྟར་ཁོལ་བ། རྔམས་པའི་ཚེམ་གངས་ལྟར་
གཅིག་ལ། བསྐྱེད་པའི་ནུ་གཅིག་བདུད་རྩིའི་གཏམས་པ། བསྒྲོད་པའི་རྐང་་་་་
གཅིག་ཆོས་སྐུར་སྦྱོར་བར་བྱེད་པའི་འཁོར་འདས་ཀྱི་ཨ་ཕྱི་གཅིག་མར། རང་་་་་
རིག་བླ་མ་པདྨ་རྒྱལ་པོའི་དགོངས་བརྡ་སྙན་བརྒྱུད་ཀྱི་ཆུ་བོ་གཅིག་འདུས་བཀའ་་
གཅིག་གི་རྒྱ་བསྡམ་ཞིང་། གསང་ཆེན་ཨ་མས་མཁའ་གསང་དུ་རོལ་བའི་མཚན་
བདུན་ལྡན་འདི་རྟག་པར་མེལ་རྩེས་སྐྱོངས་ཞེས་གཉེར་བཅོལ་ལ། ཆོས་ཀུན་སྒྱུ་
མའི་ཕྱག་རྒྱུར་ཆོས་ཉིད་དོན་དམ་དག་གྲོལ་རོལ་པ་ཆེན་པོའི་གཟི་བྱིན་རྣམ་པ་་་
ཀུན་ཏུ་གཡེལ་མེད་དུ་དབབས་ལ། སྐལ་བཟང་བདེ་གཤེགས་སྙིང་པོའི་གདུང་་་་
རིགས་སུ་གྱུར་བས་ཞིང་ས་ལ་ཀུན་བཟང་ཐུགས་ཀྱི་བསྟན་པ་དར་ཞིང་རྒྱས་པར་
མཛོད་ལ་ཉམས་མེད་ཐུབ་པར་སྲུངས་ཤིག་ཞེས་ཟབ་པའི་ཕྱག་རྒྱས་བཏབ་ཅིང་་་་
བཀས་གཏད་པ་ལགས་སོ། །
གཉིས་པ་ནི། ཆོས་འདིའི་སྣོད་དང་ལྡན་པ་ནི་གཅེས་རྒྱ་ཅོག་བཞག་དུ་བྱེད་
ཅིང་ཆོས་བརྒྱད་མཆིལ་མའི་ཐལ་བ་བཞིན་ཏུ་དོར་ལ་འདོད་སྲེད་ལོག་ལྟ་ལེ་ལོ་་་
ཤེས་ཆུང་ཞིང་དད་པ་དག་སྣང་མོས་གུས་གཡོ་ཟོལ་མེད་པར་བླ་མའི་བཀའ་ལྟར་
ཉན་ཅིང་སྒྲུབ་པ་ཟབ་མོ་ལྷུར་ལེན་ལ་སྤྲོ་ཞིང་སྙིང་རུས་སྡུག་སྲན་ཆེ་བ་མན་ངག་
གི་ཉིང་ཁུ་ལོན་ནས་རང་བྱུང་ཡེ་ཤེས་ངོ་འཕྲོད་ཅིང་བྱིན་དྲོད་མི་ཡལ་བར་འཛིན་
ཐུབ་པས་གདུལ་བྱ་ཚོགས་སྨོན་ལས་འཕྲོ་བཟང་པོའི་ཞིང་སར་སྨིན་པས་སྐུལ་བ་་
དང་ལྡན་པ་ཕུན་ཚོགས་མཚན་གྱི་གྲངས་ལྡན་ལ་རང་རང་རིགས་ཀྱི་ཚོམ་བུ་་་་
1
.
**
• 371 •



བསམ་ཡས་དང་བཅས་པ་དབང་གིས་སྨིན་ཅིང་རྟོགས་པས་གྲོལ་ནས་བཟང་ངན་
ལས་ཀྱི་འབྲེལ་བ་ཐོབ་ཚད་འཁོར་བ་མཐའ་ཅན་དུ་གྱུར་དེ་དོན་དང་ལྡན་པ་དང་།
རྡོ་རྗེའི་ལུང་གིས་བསྔགས་པས་སྐལ་བཟང་དང་ལས་སྨོན་གྱི་བསྐུལ་བ་ཐམས་ཅད་
རབ་འོད་ལུས་ཟང་ཐལ། འབྲིང་ཕུང་པོ་རྡུལ་ཕྲན། ཐ་ནའང་འཆི་བ་འོད་་་་་་
གསལ་ཁ་སྦྱོར་བའམ། ཆོས་ཉིད་མ་པང་བུ་འཇུག །སྲིད་པ་སྤྲུལ་པའི་འཁོར་་་་་
ལོར་གྲོལ་བ་མངོན་དུ་གྱུར་ཏེ། གཟུགས་སྐུ་གཉིས་གང་རུང་དང་། དེའི་ཡེ་་་་
ཤེས་ཀྱི་འཇུག་པས་འཁོར་བ་ཁ་ལོ་བསྒྱུར་ཏེ་ས་བཅུ་ལམ་ལྔའི་ཡོན་ཏན་རྒྱ་ཆེན་་་་
པོར་འགོད་ནུས་པའི་མངའ་དབང་བསྒྱུར་བ་ལ་ཆགས་ཐོགས་དང་བྲལ་བར་ཤོག་
ཅིག་ཅེས་པདྨ་རིགས་ཀྱི་རྒྱལ་བ་དེ་ཉིད་ཀྱི་ཐུགས་བསྐྱེད་རྒྱ་མཚོའི་སྨོན་ལམ་་་་་
མཛད་ནས་ལས་ལྡན་རྒྱལ་ཚབས་ལ་གཏད་རྒྱ་མཛད་པའོ། །ཡིན་པ་མེད་པའི་ལྟ་
ཕྱོགས། མིན་པ་མེད་པའི་སྒོམ་ཕྱོགས། ཟུང་དུ་འཇུག་པས་སྤྱོད་ཕྱོགས་གསུམ་གྱི་
དགོངས་པས་ཆིངས་ཀྱིས་བཅིང་བས་ན་ས་མ་ཡ་དང་། མི་ཟད་སྐུ་ཡི་རྒྱ་སྟེ་ཆོས་
དབྱིངས་ནམ་མཁའ་མཛོད་གཏེར་གྱི་གཞི་དང་། མི་འགགས་གསུང་གི་རྒྱ་གཏེར་
གྱི་ངེས་ཚིག་དང་མཚོན་དཔེ་ཡིད་བཞིན་གྱི་ནོར་བུ་ལྟ་བུ་དང་། མི་འཁྲུལ་ཐུགས་
ཀྱི་རྒྱ་སྟེ་གཏེར་གནས་ཆོས་རྒྱལ་སྤྲུལ་པའི་སྐུ་དང་དེའི་མཛད་པ་ཕྲིན་ལས་རྣམ་་་
ཐར་བསམ་མཐའ་ཡས་སོ། །གང་ཡང་རུང་བའི་བསྒོ་སྐལ་མིན་པར། ཨོ་རྒྱན་་་་
ཉིད་ཀྱི་སྐུ་དངོས་སམ་བྱིན་རླབས་སྤྲུལ་བའི་དགོངས་པའི་རོལ་མཚོར་ཆོས་ཐམས་
ཅད་བུམ་ནང་གི་མར་མེ་ལྟར་རྨོངས་མེད་བཞུགས་ཀྱང་། རྟེན་འབྲེལ་གནས་་་་་
དུས་གདུལ་བྱ་འཕེལ་འགྲིབ་རྟགས་ཀྱི་ཚུལ་ལ་དགོངས་ནས་སྦས་བཀྲོལ་སྣ་ཚོགས་
ཐབས་ལ་མཁས་དགོས་པས་གུ་གྱ་གསང་བ་ཆེན་པོའི་རྒྱས་བཏབ་པ་དང་། ཕྱི་་་
11
• 372 •



ནང་གསང་བའི་ཟབ་བཅུད་གསུངས་རྣམ་པ་ཐམས་ཅད་པས་དོན་མཚོན་བརྡ་་་
ཡིག་གི་རྣམ་པར་བཞུགས་པ་ལ་བརྗོད་བྱ་རྗོད་བྱེད་ཀྱི་དོན་ཐམས་ཅད་ཡོངས་སུ་
འདུས་ཤིང་ཐིམ་ལ་མ་རྨོངས་པས་ཆ་ནས་དང་། ཐབས་ཤེས་དབྱེར་མེད་སྣང་་་་
སྟོང་ཟུང་དུ་འཇུག་པས་དོན་ནི། ཞེས་པས་བསྟན་ནོ། ། །
གསུམ་པ་ནི། ཞེས་སྐུ་ཕྲེང་དུ་མར་འབྲེལ་བ་དང་ལྡན་པ་དག་གི་ནང་ནས་་་
ཡང་སྙིང་ནས་བླ་མར་དད་མོས་ཆེ་ཞིང་དོན་དམ་འཕགས་པས་ནོར་རྣམས་རང་་་
ངོ་འཕྲོད་པས་མུན་པ་སེལ་ཙམ་བྱུང་ཀྱང་དེ་ཙམ་སྒྲུབ་ལ་མི་གཞོལ་བ་དང་།
སྒྲུབ་པ་ཕྱོགས་རེ་བ་ལ་ཅུང་ཟད་བརྩོན་པས་སྔགས་འཆོལ་མཐར་ཕྱིན་ཟུང་ནས་་
གནང་དཀའ་བ་མཁའ་འགྲོའི་གསང་མཛོད་ཡང་ནས་ཡང་དུ་འདོད་སྲེད་ཀྱིས་་་་
བསྐུལ་བས་མོས་ངོར། ནང་དོན་གྱི་རྟོགས་པའི་ནོར་འབྱོར་ཀྱང་གཞན་གྱིས་མི་་
མཐོང་བས་སྦས་ཐབས་ཀྱི་ཚུལ་ཅན་རིག་པ་འཛིན་པའི་རྣལ་འབྱོར་བ་གཟུང་་་་་
འཛིན་གྱི་བདུད་བཞི་འདུལ་ཞིང་ཆོས་ཉིད་སྒྱུ་མར་རོལ་བའི་ཧེ་རུ་ཀ་ནུས་ལྡན་རྡོ་
རྗེའི་མཁའ་འགྲོའི་གསང་མཛོད་ནས་བསྒྱུར་ཞིང་སྤེལ་བ་དགེ་ཞིང་ལེགས་པར་་་་
གྱུར་ཏེ་བཀྲ་ཤིས་འཕེལ་བར་གྱུར་ཅིག །སརྦ་ཞེས་རྣམ་པ་ཐམས་ཅད་ཀུན་ཏུ་
དགེ་མཚན་ཡོན་ཏན་གྱི་དཔལ་རབ་ཏུ་རྒྱས་པའི་སླད་དུ་མངྒ་ལམ། ཞེས་པའང་
མཁས་བཙུན་དམ་པ་དཀོན་མཆོག་བློ་གྲོས་ཀྱིས་ཚིག་ཟིན་ཞིག་དགོས་ཞེས་བསྐུལ་
ངོར་གཏེར་སྟོན་རང་གིས་ཚིག་ནག་འགྲོས་སུ་བཀོད་ནས་རྨོངས་བླུན་དག་ལ་ཕན་
ཕྱིར་བྲིས་པ་དགེ་ལེགས་འཕེལ།། །།
• 373 •



སྤྱི་ཁྱབ་བཀོད་འདོམས་པ། སྤྲུལ་སྐུ་ཐེག་ལོ།
དཔེ་སྒྲིག་འགན་ཁུར་བ། བཀྲ་ཤིས། །
མདུན་ཤོག་འཆར་འགོད་པ། ཀརྨ་ཚེ་རིང་།
རི་མོ་བ། ལེགས་སྨོན།
རྫོང་གཏེར་ཀུན་བཟང་ཉི་མའི་གསུང་སྐོར་
གཅེས་བསྡུས།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་དཔར།
དེབ་ཚད།༨༥༠mmx ༡༡༦༨mm ༡/༣༢ པར་ཤོག༡༢
གསེབ་ཤོག༡ ཡིག་འབྲུ་སྟོང་།༢༥༩
༢༠༠༢ལོའི་ཟླ་༧པར་པར་གཞི་དང་པོ། ༢༠༠༢ལོའི་ཟླ་༧པར་པར་ཐེངས་དང་པོ་དཔར།
པར་གྲངས།༠༠༠ ༡༤༢༠༠༠
དཔེ་རྟགས[ISBN༧-༥༤༠༩-༢༦༣ ༣ – ༣/c. ༤༢
དཔེ་རིན་སྒོར།༡༤.༥༠



图书在版编目(CIP)数据
宗德·格桑尼玛选集/宗德·格桑尼玛著,一成都:四川
民族出版社,2002.7
ISBN 7-5409-2633-3
I.宗...I.宗...0宗德·格桑尼玛一文集一
藏语佛教一文集一藏语诗歌作品集一中国一近代
一藏语V.C53
中国版本图书馆 CIP 数据核字(2002)第045833号
宗德·格桑尼玛选集
总策划:塔 洛
责任编辑:扎西
封面设计:嘎玛泽明
技术设计:扎西
四川民族出版社出版发行(成都盐道街3号)
西南冶金地质印刷厂印刷
-
开本 850mm×1168mm 1/32 印张 12 插图:1 字数 259千
版次:2002年7月第1版印次:2002年7月第一次印刷
印数:0001~2000册
书名:ISBN 7-5409-2633-3/C42 定价:14.50 元
版权所有翻印必究
